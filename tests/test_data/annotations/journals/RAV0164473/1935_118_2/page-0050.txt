questi brachicefali sono i popoli che bruciavano i loro morti, e sono invasori, Celti
e Illirici, venuti in Italia verso il IX secolo a. C. ; sono precisamente coloro che
hanno portato in Italia le lingue indoeuropee. Essi sarebbero spariti « senza lasciar
traccia », almeno nella toponomastica. Ma questa è una tesi disperata. I popoli che
bruciavano i loro morti, i Villanoviani, hanno lasciato a Bologna migliaia di tombe.
Tombe simili si ritrovano qua e là nella Liguria Orientale, poi in Etruria,
molto comuni, e nella regione laziale ; ma sopratutto si ritrovano a Genova, dove
l’Ossuario grossolano villanoviano è stato sostituito da bellissimi vasi greci del
IV-V secolo. Qui non possiamo dubitare che quelle tombe non siano di Liguri.
Ma a Roma non possiamo dubitare che le tombe a struttura villanoviana, aventi
oggetti del III e IV secolo, non siano di romani. L' origine degli attuali brachi-
cefali dominanti nell’ Italia settentrionale ci è oscura ; ma chiudere gli occhi non
è farvi la luce. Lo stesso Sergi, nei suoi primi lavori, ha osservato che la forma
dei crani tende sempre più alla brachicefalia quanto più ci avviciniamo ai tempi
moderni. Le invasioni galliche prima, il traffico degli schiavi al tempo romano,
poi le invasioni barbariche, devono aver portato fra noi questo elemento, che era
prima al di là delle Alpi.
La questione se i Mediterranei siano o no Indo-europei non è risolubile dal
lato antropologico, perchè noi non sappiamo affatto di che stirpe fossero i primi-
tivi Indo-europei ; certamente gli Indiani delle alte caste e gli Iranici più puri
assomigliano ben più ai Mediterranei che agli Slavi e ai popoli alpini. Dal lato
glottologico la questione è bene che la risolvano i glottologi. Ma si deve porre in
chiaro, che se molte parole della fauna e flora mediterranea, come rosa, lilium,
oliva, cupressus, lepuse simili, non sono indoeuropee, lo sono invece le parole
che si riferiscono alla vita famigliare, politica, religiosa. Il Vendryes, qualche
anno fa, scrisse una memoria apposta per illuminare i rapporti singolari che uni-
scono le lingue italo-celtiche da un lato, le indo-iraniche dall’altro, saltando tutte
le intermedie. Vi sono parole fra le più solenni della lingua latina, come rexche
è il sanscrito rajane 1’ attuale rajah, flamenche è brahman, ius, lex, ritus,ter-
mini sacri come castus, ara, gratia, ignis,nomi di dei come Faunus, Neptunus,
termini militari come vallum, ensis.Sono pure indoeuropei, in senso più vasto,
pater, mater, nomen, carmen, deus, Iovis.Quindi il problema è più arduo di quanto
il Sergi immagina, e conviene esaminare se non abbia ragione il Déchelette, il
quale crede che gli indo-europei non siano coloro che hanno portato la civiltà del
ferro, ma i neolitici.
Così il libretto del Sergi, invece di essere una conclusione, è 1’ enunciazione
di tesi da dimostrare, e che richiedono una massa cospicua di ricerche archeolo-
giche, linguistiche, storiche, in parte ancora da. fare, in parte da raccogliere, da
ordinare, da combinare. Nessuno meglio del Sergi sarebbe in grado di compiere
questo lavoro, avendo conservato una giovanile freschezza di idee e l’impeto entu-
siasta dello scopritore, e aggiungendovi una non comune profondità di studi e
una lunghissima esperienza. Mi auguro che il Sergi possa farlo, e che a corona-
mento della sua verde vecchiezza e delle sue nobili fatiche ci dia veramente
1’ opera conclusiva e definitiva.
Vittorio Calestani
