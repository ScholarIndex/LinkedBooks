cipitate vicende della Repubblica romana : il partito fusionista era
troppo forte, compatto, pugnace perchè egli potesse ivi sperare un qual-
siasi trionfo, anche a lunga scadenza, delle sue finalità politiche. È a
questo punto che egli rivolge tutte le energie del suo spirito e della sua
mente a Venezia. Venezia per lui in quell’ora rappresenta, e sola, l’idea
repubblicana, che, profondamente radicata nella coscienza del popolo,
rimuove qualunque sospetto di eventuale adesione alle inframettenze
piemontesi. Lo slancio sublime del 22 marzo non ha avuto origine net-
tamente, squisitamente rivoluzionaria ? È stato moto di popolo, guerra
di popolo. E non è questa guerra di popolo l’auspicio più sicuro delle
future lotte, che rinsalderanno al più presto con vincoli tenaci le comuni
aspirazioni dei fratelli di tutta la Penisola, ed informandosi ad un prin-
cipio unitario repubblicano coroneranno felicemente le vagheggiate spe-
ranze del nazionale riscatto ? Quale altro Stato con maggiore fortuna
di Venezia, con più fervida continuità di sacrifici gravissimi, con più
illuminata consapevolezza dei tempi ha per oltre un millennio provveduto
alla difesa dei nostri confini orientali e al nome e al prestigio d’Italia ?
Certo, Venezia spezzando il giogo austriaco si è rivendicata a libertà
nell’antico grido fatidico di San Marco, che, rievocando le gloriose
memorie del passato, rinnovava palpiti possenti di fede nella rigida
tradizione dei suoi ordinamenti, delle sue leggi, del suo governo. Ebbene,
pensava il Mazzini, se la storia è un divenire incessante, la missione
della vecchia repubblica è oramai compiuta : con i principi banditi dalla
rivoluzione francese, contro i quali s’infransero gli sforzi della Santa
Alleanza, è sorta l’alba di tempi nuovi, si è venuta formando una co-
scienza più matura, e Venezia verrebbe meno ad un preciso dovere, se
infeudasse il suo presente ed il suo avvenire all’antica politica, e, per
quanto temperate ma non sostanzialmente alterate nel carattere e nelle
finalità fossero le sue forme e le sue istituzioni, disconoscesse le più
larghe direttive del nuovo vangelo. Venezia, in altre parole, deve per
il Mazzini essere attratta nell’orbita del pensiero e dell’azione demo-
cratico-repubblicana : e il suo esempio, valorizzandone il ' programma
e contribuendo efficacemente a disciplinare le eventuali discordi ten-
denze ed aspirazioni della futura Costituente Italiana, assicurerà un ele-
mento di fatto positivo e prezioso per affrontare e risolvere con un’u-
nica formula l’àrduo problema della indipendenza e dell’unità della
comune Patria.
Nessun dubbio che il concetto del Mazzini avesse un contenuto
ideale e s’inspirasse ad un profondo nobilissimo sentimento : ma quale
affidamento a bene sperare nell’attuazione del suo sogno aveva questo
apostolo convinto e tenace del suo principio unitario? Non mancavano
in Venezia giovani reclute illuminate dalle dottrine mazziniane : ma il
moto del 22 marzo scoppiava spontaneo, imprevisto, per aver modo di
raccogliere energie disperse, di fonderle, di cementarle e di porne in
valore l’opera e le iniziative.
Il Governo ? Il Governo è nelle mani di Daniele Manin, che nel-
l’esultanza del popolo per la vittoria è eletto dalla fiducia dei suoi con-
cittadini ad una carica altissima che non deve conoscere transazioni
