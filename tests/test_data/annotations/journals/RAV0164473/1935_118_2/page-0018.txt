Per raggiungere tale potenza incisiva occorre un’anima, non solo
ricca di una fede che faccia sentire nel petto Dio, che faccia amare la
natura e venerare la patria (i), ma anche avvezza alle lunghe medi-
tazioni, alle proionde esplorazioni interiori.
Il De Sanctis aveva appunto in guisa notevole questa facoltà d’im-
mergersi in se stesso, di abbandonarsi, come egli soleva dire, al rêve.
Questa facoltà, appunto, ci spiega alcuni toni della prosa desan-
ctisiana, che, se esulano dalla considerazione artistica perchè si tratta
di motivi e toni puramente scherzosi, di giochi dell’immaginazione, di
civetterie di causeur,costituiscono l’integrazione psicologica del grande
scrittore delle pagine critiche e dei discorsi ed articoli politici.
Infatti, il vero e grande De Sanctis, che scrive nell’empito della sua
passione, sente l’ideale non già come un peso, ma come una gioia : la
sua anima è quindi ilare e serena, ond’è che si spiega com’egli possa
abbandonarsi talora allo scherzo amabile ed alla celia maliziosa.
Questo costituisce quindi un tono complementare, per usare un
termine mutuato dall’ottica, del tono dominante : un tono che serve
ad integrare la comprensione del tono principale e a farci sentire ancora
di più la vena di calda umanità che palpita nella prosa desanctisiana.
Il tono complementare, cui s’è ora accennato, e che s’incontra in
tutta l’opera del De Sanctis, quasi ombra che doni risalto alla calda
luminosità delle tinte, diviene il leit- motivdi alcuni scritti minori
come La Giovinezza,scritto spassoso pur se concludentesi con l’esposizione
mirabile degli importantissimi corsi giovanili (2) ; come Un viaggio eletto-
rale(3) e come le gustose e deliziose lettere pubblicate dal Croce nel De
Sanctis in esilio(4), nelle Lettere a Virginia(5), nelle Lettere da Zurigo a
Diomede Marnasi(6) e infine, in Ricerche e documenti desanctisiani(7).
Questo tono è da tener presente sia per valutare esattamente il
Ugolino dantesco : « Quest’uomo odia molto, perchè ha amato molto. L’odio è
infinito, perchè infinito è l’amore, ed il dolore è disperato, perchè non c’è ven-
detta uguale all’offesa. Tutto questo trovi mescolato e fuso nel suo racconto, non
sai se più terribile o più pietoso. Accanto alla lagrima sta l’imprecazione ; e
spesso in una stessa frase c’è odio e c’è amore, c’è rabbia e c’è tenerezza ; l’ul-
timo suono delle sue parole, che chiama i figli, si confonde con lo scricchiolare delle
odiate ossa sotto a' suoi denti » Saggi critici,III, p. 16.
(1)Come si sente questo palpitare dell’anima nella fede nel quadro che il
De Sanctis fa dei personaggi da secondo Impero di Emilio Zola : « Non ci è Dio,
non c’è natura, non c’è patria. Non è che non facciano le loro scampagnate, ma
escono da covili nativi e vanno a chiudersi in altri covili che si chiamano taverne,
dove gozzovigliano. Nessuno di loro ha sentita la bellezza di un fiore, nessuno ha
guardato pensoso verso il cielo. Vanno in chiesa, dicono le preghiere, nei banchetti
cantano inni patriottici ; ma sono cose abituali, forme vuote che non contengono
alcun’idea ! » Saggi critici,III, p. 414.
(2)Si cfr. le osservazioni del Croce nel preambolo a F. De Sanctis, Teoria
e storia della letteratura,Bari, Laterza, 1926, I, pp. 7-8.
(3) Cfr. E. CiONE, F. de Sanctis ed il suo viaggio elettorale,cit.
(4)In La Critica,XII (1914).
(5)Cit.
(6)Cit.
(7)Negli Atti dell’Accademia Pontaniana di Napoli, tomi XLIV e
XLV, anni 1914-5.
