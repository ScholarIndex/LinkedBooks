66
\
vezzi e grazie e civetterie di stile, che ti pongono innanzi non pur lo spettacolo
nella sua chiarezza prosaica, ma il suo motivo sentimentale e musicale. Quelle
onde sonore, quelle pieghe ampie della forma latina, piena di gravità e di de-
coro, dove si sente la maestà e la pompa della vita pubblica, trasportata dal foro
nelle pareti di una vita privata oziosa e sensuale, diventano i lubrici volteggia-
menti del piacere stuzzicato dalla malizia. In bocca a Tito, a Gisippo, senti la
rettorica imitazione di un mondo fuori della coscienza : l’aria è pur quella, ma
cantata dà un borghese che non ne ha il sentimento e sbaglia spesso il motivo.
Qui al contrario, in questo mondo erotico e malizioso, hai la stess’aria, penetrata
da un altro motivo che la soggioga e se l’assimila ; e quelle forme magniloquenti,
che arrotondivano la bocca degli oratori, arrotondiscono il vizio e gli danno gli
ultimi finimenti e allettamenti. I latini nell’espressione del comico gittavano via
le armi pesanti e vestivano alla leggiera : il Boccaccio concepisce come Plauto
e scrive come Cicerone. Pure, il suo concepire è così vivo e vero, che Cicerone
si trasforma nella sua immaginazione in una sirena vezzosa che tutta in sè si
spezza e si dimena. Ma spesso, tutto dentro del soggetto, getta via i viluppi e i
contorcimenti, e salta fuori snello rapido, diritto, incisivo. Maestro di scorciatoie
e di volteggiamenti, la sua immaginazione, covata da un sentimento vero, spazia
come padrone tra forme antiche e moderne, e le fonde e ne fa il suo mondo, e
vi lascia sopra il suo stampo. Sarebbe insopportabile questo mondo e profonda-
mente disgustoso, se l’arte non vi avesse profuse tutte le sue veneri, inviluppando
la sua nudità in quelle ampie forme latine, come in un velo agitato da venti
lascivi. L’arte è la sola serietà del Boccaccio, sola che lo renda meditativo fra le
orgie dell’immaginazione e gli corrughi la fronte nella più sfrenata licenza, come
avveniva a Dante e al Petrarca nelle loro più alte e pure ispirazioni. Di che è
uscito uno stile dove si trovano fusi i vari uomini che vivevano in lui. Il lette-
rato, l’erudito, l’artista, il cortigiano, l’uomo di studio e di mondo ; uno stile
così personale, così intimo alla sua natura e al suo secolo, che l’imitazione non è
possibile, e rimane monumento solitario e colossale fra tante contraffazioni (i).
La polifonica ricchezza della prosa desanctisiana, che sa raggiun-
gere queste altezze di perfezione ritmica nel cursusdel periodo, che si
fonde magnificamente col pensiero espresso, costituisce la modulazione
artistica del pathosdel De Sanctis, della sua caratteristica Weltan-
schauung.
L’ispirazione del De Sanctis è schiettamente morale : egli con-
cepisce- la vita come missione come affermazione perenne e progres-
siva dell’ideale (2).
Quest’affermazione non è intesa come un’esigenza trascendente,
da realizzarsi più o meno definitivamente in un futuro più o meno
escatologico, ma come l’anima stessa, come la polla intima del divenire
della vita.
L’ideale non è contrapposto alla vita, ma inteso storicisticamente
(1)Storia della letteratura italiana,I, pp. 324-325.
(2)Sarà interessante rilevare il sincronismo fra il raggiungimento dell’ideale
storicistico della vita, attestato dalla lettera a Bonaventura Zumbini dell’agosto
1850 (in La Critica,X, (19x2), pp. 390-1) e dalla prefazione al carme e dal carme
stesso di La prigione,e la conquista di uno stile proprio e personale, libero dei
ceppi di quel purismo che ha con l’ideale manzoniano, sopratutto, e anche con
l’ideale leopardiano, per quanto in misura minore, (ideali che dominarono la prima
giovinezza del De Sanctis) rapporti più stretti di quel che comunemente s’immagina.
Sul senso etico che il De Sanctis ebbe della vita assolutamente inadeguato
ed interamente erroneo è l’articolo di Paolo Arcari, Il problema religioso nel
sentimento e nella meditazione di F. de Sanctisin Miscellanea di studi critici in
onore di Vincenzo Crescini,Cividale, tip. Stagni, 1927, pp. 231-313.
