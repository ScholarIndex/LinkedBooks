sazione, sono stati riportati pretesi pregi e pretesi diietti dello stile
desanctisiano, distaccando gli uni e gli altri dall’originale individua-
lità di quello.
Ma se è vero che, al loro carattere di lezioni, col quale essi sono
per lo più effettivamente nati, vanno riportati alcuni dei lievi difetti
che si possono riscontrare negli scritti del De Sanctis e che riman-
gono estrinseci, perchè effetto di mancata revisione e non già vizio
sostanziale della ispirazione, bisogna invertire il giudizio tradizionale
per affermare non più che De Sanctis fu quello scrittore che fu perchè
insegnante, ma che invece il De Sanctis ebbe attitudini didattiche ed
oratorie perchè la parola gli sgorgava calda e fluida dall’anima, per-
chè egli era scrittore vivo e appassionato, grande di una sua originale
e personale grandezza, nel quale la fluidità della parola nasceva dalla
fede ardente e appassionata, senza incrinature e senza perplessità.
Questa grandezza dello scrittore spiega la grandezza del mora-
lista, già notata dal Croce (i), ma che finora non è stata ancora studiata,
mentre su di essa converrebbe rivolgere più ampia attenzione — anche
se mai con la compilazione d’una piccola antologia di pensieri del
De Sanctis ,— non solo per studiarne quest’altro aspetto, ma pure
per intendere meglio il segreto della sua mirabile attitudine critica.
« Gli ignoranti parlano dei misteri dell’anima ; ma l’anima non è
un mistero se non a quelli che non la sanno esplorare » (2) : — così il
De Sanctis, che sa protendersi a scorgere la gioia che ride nel cuore d’un
fanciullo mentre la tragedia grava sul suo capo (3) ; che sa penetrare
nei più delicati recessi dell’anima femminile, scoprendo finemente, ad
esempio, nel misticismo di Santa Caterina qualcosa dell’ardore d’una
donna innamorata (4), e che sa scorgere le contraddizioni palpitanti
(1)Per una nuova edizione del Saggio sul Petrarca,in Una famiglia di pa-
trioti,Bari, Laterza, 1919, p. 244.
(2)La letteratura italiana nel secolo decimonono,IV, p. 137.
(3)« Nell’anima del fanciullo è sempre qualche cosa che ride, una festa
interiore che apparisce nella purezza e soavità de’ suoi lineamenti. La sua pre-
senza rasserena l'umana tragedia... Ma se la tempèsta minaccia d’inghiottire an-
che quel povero capo innocente ? Allora non c’è nulla che uguagli il patetico di que-
sta situazione. Meno il fanciullo ha coscienza del pericolo, e maggiore è lo stra-
zio. Noi ci poniamo in suo luogo, ci facciamo la sua coscienza, e pensiamo fre-
mendo a que’ mali che gli stan sopra, de’ quali la sua innocenza è quasi un’incon-
sapevole ironia. Ho visto io un fanciullo scherzare con la coltre della bara, dove
fra un minuto dovea esser posto suo padre, e un uomo del popolo asciugarsi gli
occhi e dire : — Povero fanciullo ! — ». Saggi critici,III, p. 20.
(4)Si direbbe quasi che il De Sanctis anticipi Freud quando, parlando di
santa Caterina, scrive che « il suo amore verso Cristo ha tutte le tenerezze di
un’amore di donna, che si sfoga a quel modo, lei inconscia ». Storia della letteratura
italiana,I, p. 109.
Profonde e delicate intuizioni dell'anima femminile, si leggono qua e là nel
De Sanctis, come, per esempio, quando dice : « La donna è espansiva con la ma-
dre, con la sorella : con esse il suo cuore non ha più segreti, può dir cose che ar-
rossirebbe di svelare innanzi a un uomo. È anche espansiva nei primi giorni poe-
tici in cui ha innanzi il suo fidanzato, giorni inennarrabili in cui due anime si
abbracciano, e si fondono come in una medesima persona » (La letteratura italiana
