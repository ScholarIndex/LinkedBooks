è compito dei letterati, ed è gran fortuna quando riescono ad intendere
lo spirito di un’epoca dall’opera di un pittore. Tale ricerca non è senza
interesse, anche se gli amatori di curiosità si fermino quasi sempre
all’aneddoto.
Mac Orlan non trascura lo sfondo, si concede anzi il gusto d’una
passeggiata per Montmartre, fine secolo, guidato dai ricordi del primo
arrivo a Parigi ; ed è un piacere andar con lui, che sa trasfigurare la
ridicola mediocrità della vita notturna (d’ogni tempo e d’ogni paese)
in un gioco contrastato di luci e d’ombre, altro pretesto per una serie
di pagine ben costruite, energiche, dure ed ironiche.
Montmartre : « un village à la fois naïf et licencieux ». La simpatia
per questo villaggio nel mezzo di Parigi fu tanto viva in Toulouse-
Lautrec, da non permettergli di allontanarsene che rare volte e sem-
pre col desiderio di tornarvi al più presto.
Lautrec divideva le sue notti tra un caffè, un ballo e un teatro, con
accanita costanza, quasi temesse di perdere qualche aspetto della vita
che gli tumultuava intorno, fosca o lieta, indifferente al vizio o alla
virtù, e richiedendo piuttosto alla memoria lo sforzo di ricordare un
gesto, un ritmo, un’espressione, quel che conta per un pittore. Vano
sarebbe domandargli giustizia per l’umanità che gli è passata da-
vanti, perchè Toulouse-Lautrec non s’è mai preoccupato di giudicarla.
Tuttavia, osserva Mac Orlan, «l’oeuvre de Toulouse-Lautrec est... à
double face indulgente et féroce, parce qu’elle est l’oeuvre de deux
hommes, l’un robuste et normal et l’autre abominablement déformé».
Questo aristocratico, reso nano e deforme da una caduta e da una
malattia infantile, che accoppia a una sensibilità eccezionale una
volontà eroica di vita e d’azione, non è un cinico. La sventura che
lo ha colpito non lo dispone al commento maligno o allo sdegno.
L’educazione avuta in una casa di gentiluomini gagliardi e fieri della
loro origine (l’albero genealogico risale su fino alle crociate) non è ri-
stretta entro i limiti di casta, avvelenata dai pregiudizi.
Il padre di Henri era un formidabile cacciatore e un uomo spre-
giudicato. Lasciò che il figlio seguisse la sua vocazione ; nè mai se ne
curò fin che visse. A chi gli confidò, un giorno, con molta cautela,
che Henri aveva il vizio di ubbriacarsi, rispose : « Ebbene, portatelo in
Inghilterra, dove gli ubbriachi passano inosservati ». L'humourdi Lau-
trec, « senza sorrisi e senza lacrime », nasce forse da una frase come
questa. Ma, in più, il suo tonofu umano, libero d’ogni alterigia. Un
tale che non lo conosceva, una volta gli disse : « Enfin, n’est - ce pas,
Monsieur, qu’on peut être très laid et de race très pure ?» « A qui le
dites-vous », rispose Lautrec, con una punta di amarezza e d’ironia.
Qui c’è l’esperienza dolorosa di tutta una vita.
Montmartre, nome che esaltò la fantasia di tante generazioni di
giovani, sembra già un mondo perduto, lontanissimo, idee e costumi.
È un riflesso della Francia dell’Affare Dreyfus, della « Storia contem-
poranea » di Anatole France, ricca di scandali, d’intelligenza, di gioia
di vivere. Innocua provincia, se pensiamo a quel che fu Parigi dopo la
guerra mondiale.
