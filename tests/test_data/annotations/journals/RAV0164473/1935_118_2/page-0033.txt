da un’ effettiva, per quanto limitata esperienza di poesia, e suppongono perciò un
gusto poetico meno guasto o falso di quanto si dica».
Però, pur riconoscendo tutto ciò, il Fubini non si lascia trascinare dal vezzo
cosi comune ai nostri giorni di vedere dovunque dei nostri precursorie non si
entusiasma oltre misura dinanzi a frasi che potrebbero parer nuove e moderne,
ma solo se le si stacchi dal contesto e non le si studi in relazione a tutto il
pensiero del critico. Egli osserva così che nel Muratori il concetto del verosimile
non à solo valore polemico contro il secentismo, ma serve ancora a « giustificare
la legittimità di quelle immagini che potrebbero esser giudicate false da chi avesse
riguardo al solo criterio del vero », ma nota pure come questo concetto gli tarpi
le ali alla comprensione di tanta poesia ; mette in luce i vari passi in cui il
Muratori nega la legittimità d’ una poesia che voglia solo dilettare, senza « essere
subordinata alla politica» (alla politica, si capisce, nel senso settecentesco della
parola), ma non fa del Muratori un precursore del concetto dell’ autonomia del-
l’arte, e si Umita solo a notare che egU si preoccupa sempre « di tener distinti i
due criteri di giudizio, e di evitarne, per quanto è possibile, la contaminazione »
nella prassi critica.
Perciò si ferma essenzialmente sulle Osservazioni,come su di un’ opera in cui
è possibile, coghendo i concetti teorici del Muratori neUa loro applicazione pratica,
saggiarne la possibile fecondità ; e la sua anaUsi finissima ed attenta svela ap-
punto nel Muratori tutti i difetti dei suoi tempi : un radicale e fondamentale
intellettualismo, il frammentarismo proprio della critica retorica, l’isolare i partico-
lari sino a fare della critica un «elenco... monotono delle bellezze e dei difetti»;
ma svela pure, tra questi difetti, un’ esperienza ed una sensibihtà alla poesia che
non gli vengono comunemente riconosciute. Non critica nuova quindi, nè ciò
sarebbe stato possibile finché non fosse sorto un sentimento nuovo della poesia,
ma gusto nuovo rispetto al barocco secentismo e un onesto tentativo di mettere
in luce, per come i tempi lo permettevano, le bellezze di quel Petrarca che doveva,
oltre il resto, apparire come un modello ideale di poeta, lontano com’era egualmente
dalla « falsità del seicento » e dalle « pretese assurde di un gretto razionalismo ».
Giuseppe Petronio
RASSEGNA DI LETTERATURA CLASSICA : TRADUZIONI
Q. Orazio Flacco : Le lirichetradotte nei ritmi originali da Plinio Pratesi. —
Firenze, Le Monnier, 1934 — L. io.
Q. Valerio Catullo : Dai Carmina.Traduzione in versi italiani di Gracco
Muratti. — Trieste, Cappelli, 1934 — L. io.
P. Ovidio Nasone: I «Remedia Amoris» tradotti e illustrati da Maria Aiello.
— Palermo, Trimarchi, 1933 — L. io.
Duro lavoro questa traduzione di Orazio. Il quale Orazio, anzitutto, si presta
ad esser tradotto forse meno di qualsiasi altro grande latino, sia perchè
quanto egli dice è quasi sempre sfumatura di sentimenti lievi, senza chiaroscuri
di forti passioni, sia perchè l’arte sua è fatta, più che in ogni altro, della bellezza
della parola e dell’armonia, bellezza che ti si sfoglia sotto le mani al solo toccarla :
la poesia narrativa o didascalica mantiene pur sempre un suo contenuto ; ma sì
lieve e fuggevole grazia come riafferrarla nei suoni di un’altra lingua ?
