ma mentre il De Sanctis saprà spiegare questa sua impressione e ricreare quasi
il sonetto nella sua disamina critica, il Muratori si fermerà a domandarsi se sia
possibile che Laura fosse, in cielo, meno altera ;cosa possa significare se il desir
non erra,e cosi via dicendo ; cose tutte inutili e oziose, pure se in mezzo ci metta
1’ osservazione assai fine che il Petrarca rappresenta Laura « non nel Cielo Cristiano,
ma in un Cielo veramente Poetico ». Ec’è ancora come differenza tra noi e lui
l’incapacità sua, e dei suoi tempi, di sentire la poesia tutte le volte che non si
presentasse in certe determinate forme retoriche e solenni, del tutto diverse,
com’ egli diceva, dalla prosa.
Questo suo gusto, eh’ era il gusto dei tempi, rappresentava però in certo
qual modo un progresso sull’ età precedente, per la sua maggiore attitudine a
sentire certa poesia ch’era sfuggita all’attenzione del secolo scorso, capace solo
di apprezzare, come diceva ancora il Muratori, «cose bizzarre, pensieri che feriscono,
e stile fiorito e acuto ». Il seicento, veramente, pur tra le aberrazioni del suo gusto,
aveva impostato il problema estetico con poca chiarezza forse, ma con una serie
di distinzioni e di discussioni in cui l’aspetto non intellettualistico dell’ arte era
per lo meno presentito e intuito. L’Arcadia invece, con il suo ritorno al classi-
cismo e la sua tendenza a ricondurre l’ordine e la legge nell’ eslege e sbrigliata
fantasia del secentismo, non poteva soverchiamente sviluppare quei motivi ; doveva
anzi, classicisticamente, ritornare alla rivalutazione degli elementi intellettuali e
perciò disciplinatori dell’ arte, e suo concetto dominante doveva essere il verosimile,
come quel concetto che poteva benissimo far sentire l’inanità della fantasia secen-
tesca e della sua teoria dell’ arte - meraviglia e poteva limitare le possibilità del
poeta ed infrenarne 1’ eccessiva libertà. Ma poiché le teorie critiche non sorgono
se non dall’ esperienza del critico — che è, anche e prima ancora, uomo — verosi-
mile,gusto del semplice e del classicistico, sono parole astratte che non significano
nulla quando le si stacchi dalla personalità dei singoli critici, dalla loro concreta
esperienza, dal loro gusto, che era nello stesso tempo il gusto della loro età, la
capacità che essi ed i contemporanei avevano di sentire e gustare la voce della
poesia. Perciò il difetto del Muratori e dei suoi tempi non era tanto difetto di
pensiero, quanto di gusto, o era, meglio ancora, difetto di pensiero e di gusto ad
un tempo, incapacità di sentire la grande poesia, ed incapacità, specialmente, di
sentirla quando non si rivestisse di quelle forme letterarie che colpivano più
facilmente la loro attenzione.
Le Osservazionidel Muratori sono state ora studiate dal Fubini in un saggio
che, quando fu pubblicato sulla « Civiltà moderna », era intitolato « Le Osservazioni
sul Petrarca del Muratori e la critica letteraria nell’ età dell’ Arcadia », titolo che
definiva meglio il problema studiato, poiché in realtà sotto il nome generico di
settecento noi raccogliamo sinteticamente movimenti e forme culturali ben diverse
tra loro : di gusti ad esempio e di estetiche ne abbiamo nel corso del secolo per
lo meno tre: quella classicistica dell’Arcadia, quella sensistica dell’enciclopedismo
e quella protoromantica degli ultimi decenni.
Il Fubini studia invece soltanto la prima, anzi la studia soltanto attraverso
l’opera critica del Muratori, corroborando le sue affermazioni con una rapida
scorsa attraverso altri problemi ed altre questioni dell’ epoca.
Il problema fondamentale eh’ egli si pone è il rapporto a cui sopra accennavo
tra il gusto e le teorie estetiche di quel primo settecento ; e il risultato della sua
indagine è che « quelle teorie, in cui pure si additano motivi nuovi, furono ispirate
