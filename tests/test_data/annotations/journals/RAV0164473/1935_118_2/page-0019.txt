72
significato storico delle testimonianze che il De Sanctis offre su se
stesso e su gli altri, giacché egli non di rado trasforma i fatti (i) o il loro
significato per il gusto di scherzare e per le necessarie stilizzazioni di
persone ed eventi che il tono letterario-mondano della sua composizione
gl’impone, giungendo persino a far sì ch’egli si calunnii per scherzare
col proprio « pupo ».
La mancata intelligenza del tono letterario di questo De Sanctis
minore non solo ha fuorviato alcuni pubblicisti, che, per esempio, hanno
scambiato Un viaggio elettoraleper un pamphletcontro le istituzioni
parlamentari, ma, anche, ha fatto sì ché alcuni letterati, seguendo il
pregiudizio del maggior valore artistico delle opere d’invenzione rispetto
a quelle di critica, abbiano ritrovato ne La Giovinezzaed in Un viaggio
elettoraleil vero ed originale De Sanctis scrittore.
Il che, se è falso, come si è chiarito, non toglie peraltro che si pos-
sano gustare anche questi tocchi di carattere impressionistico, scritti con
evidente intenzione da causeur,leggendo i quali sarebbe assurdo ricercare
l’organicità ed il soffio creatore dell’arte vera, ma tuttavia non si può
far a meno di sorridere e deliziarsi per un attimo.
Si pensi, per esempio, alla finta e maliziosa ingenuità con la quale
il De Sanctis racconta il suo flirt,a fine matrimoniale e interessato,
con una signorina di buona famiglia, figlia d’un avvocato possidente.
Se il De Sanctis ironizzasse solo la Caterina, e non anche se stesso, che
cercava in quel matrimonio una sistemazione, sembrerebbe di presen-
tire quasi qualche tono di Guido Gozzano, sopratutto del Gozzano di
La signorina Felicita.
Figlia di don Tommaso era Caterina, cresciuta così alla grossa e alla buona,
un po' saputella, con un cervellino sottile e acuto, sullo stampo paterno. Fatta
grandina, dicevano che era tutta suo padre, perciò un po’ bruttina. Stavo lì
come un amico di famiglia, e sentivo le grandi lodi di « mammà » per la figlia,
e cercavo di scappar via quando sopravveniva il babbo, che m'empiva la testa
di chiacchiere, parlandomi delle siie possessioni e delle liti, e non mi lasciava
più, capacissimo di prendermi sotto il braccio, e volermi per forza accompagnare
sino a casa, per farmi la storia d’un processo e recitarmi la sua orazione (2).
Parimenti spassosa è l’animata descrizione, con la quale si può
terminare quest’esemplificazione, di « zio Beppe », un vecchio prete
antico carbonaro e reduce dall’esilio inflittogli dopo la rivoluzióne del
1820 :
Zio Peppe era di conversazione piacevole, franco, impressionabile, di primo
moto. Portava assai bene la sua sessantina : alto e corputo, quasi gigantesco, e
quando poneva sul suolo quelle gambe rotonde e piene, il suolo pareva gli tremasse
sotto. Aveva una bella testa, sempre ritta ; il viso rubicondo e gli occhi arditi ;
la cera benevola e l’anima piena di affetto. Facile all’ira, si calmava subito. Col-
tura e ingegno non ne aveva molto, e stava innanzi a me con qualche soggezione.
(1)Per esemplo, la narrazione che il De Sanctis fa La Giovinezzadella sua
avventura con Agnese è una novella a sè, con un suo organismo e le sue esigenze
di stilizzazione, che la stacca dal racconto generale. Tanto vero che il De Sanctis
cade in contraddizione con quanto afferma a p. 211 ed a p. 261.
(2)La Giovinezza,p. 268.
Gli piaceva un buon bicchiere di vino; andava in brio e ciarlava volentieri delle
sue gesta... Talora l’andavano stuzzicando, ed egli si esaltava e diceva le cose
come le ¡sentiva, alzando la voce anche per via. Le persecuzioni politiche e il_ lungo
esilio non l’avevano piegato... Talora stava in camera con le braccia nude, mo-
strando j quel suo petto da leone, tutto in sudore, sotto la sferza della canicola,
col viso severo e con voce vibrata, ripetendo a noi increduli e con la bocca a riso :
— Giovanotti, aspettate il ’46, l’anno della rivoluzione e della libertà ! — (1).Sono tocchi deliziosi, pennellate indovinate, ma da non essere
sopravalutate o intese come espressione d’un’arte veristica : si tratta,
specie ove si riportino i passi alla loro concatenazione testuale, di ma-
liziose e spassose trovate, di scherzi d’un’immaginazione raffinata,
ma noti di creazioni vere e proprie della fantasia.Per terminare, si può dire, usando una distinzione del De Sanctis
stesso (2), che egli fu grande poeta della prosa nelle pagine critiche e
negli scritti e discorsi politici e gustoso e mondanissimo artista in
alcuni scritti minori, che solo un cattivo gusto preziosistico può scam-
biare per opere schiettamente artistiche, ingiuriando così inconsape-
volmente il De Sanctis col proposito di trovarlo artista ispirato dove
egli volle esser soltanto uomo di mondo e letterato arguto.Edmondo Cione •
(1)La Giovinezza,pp. 183-7.(2)Sul valore metodologico di questa distinzione si veda il mio scritto su
L’estetica di F. de Sanctis, Saggio storico-critico,che apparirà prossimamente presso
la Casa Editrice Barbera.
