79
Tuttavia a un amico che gli elogiava dei quadri, un giorno, egli
disse: «Cela ne me rendra pas mes jambes». Neppure nella gioia
suprema della creazione artistica Toulouse-Lautrec potè trovare la pace.
Sul mondo della fantasia pesava il destino dell’uomo diminuito e ferito.
Ma il rimpianto per la salute perduta e la giovinezza che non gli sor-
rise non lo spinse a una concezione sterilmente pessimistica della vita.
Uomo pieno d’ardore e d’entusiasmo, riuscì a sollevarsi da ogni istante
di sconforto, perchè la pittura era l’unico fine.
In essa ogni dolore si purificava : in essa si manifestava la cer-
tezza d’uno spirito moralmente superiore. Montmartre, in virtù del
suo genio, oggi sembra una creazione d’una suprema e raffinata eleganza
ideale.
Giuseppe Marchiori
