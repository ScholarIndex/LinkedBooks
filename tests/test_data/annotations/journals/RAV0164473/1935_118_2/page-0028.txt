del nipote, con l’ideale ascetico sportivo dell’ultima generazione (Contrapposi-
zioni e simboli ce ne sono nel libro, e non tutti sono spontanei).
Ho coniugato nel tempo imperfetto, con l’autore, questo amore della terra.
Perchè il protagonista ha lasciato infine anche il suo paese, la sua terra, spinto
lontano, oltre l’Oceano, dalla sua amarezza e insoddisfazione. E qui il tono del
libro mi pare potenziato proprio dalla inutilità anche del più profondo richiamo :
la terra.
Manlio Dazzi
Frederick Rolfe (Baron Corvo) : The Desire and Pursuit of the Whole,with an
Introduction by A. J. A. Symons — London, Cassell 1934 — 10 s. 6 d.
bbiamo scoperto, due anni or sono, per nostro conto, Frederick Rolfe. Ne
abbiamo letto, l’anno scorso, la biografia, scritta da A. J. A. Symons :
esemplare, da un punto di vista tutt’ altro che comune, per le ricerche compli-
cate e a dirittura avventurose cui 1’ autore dovette darsi. Il Rolfe ne usciva, a
dir vero, non molto diverso da quello che s’ era dipinto egli stesso nel suo capo-
lavoro, « Hadrian VII ». Ma erano notevoli e quasi memorabili in questa biografia
la precisione divertita della ricerca, e un gusto spiegabilissimo in chi abbia occu-
pato più anni cercando di documentarsi su un autore e, più ancora, su un uomo,
che ebbe vita complicata e disgraziata, piena di stranezze : un metodo a volte
quasi da poliziotto dilettante, un gusto di innamorato : ma vigile, e neppure ingenuo
o troppo incline ad approvare (basta, a persuadersene, leggere il finale di «The
Quest for Corvo »), ma attento a tutto che riguardi il suo autore, con cura di mi-
nuzie che non diventa faticosa per il lettore, soltanto perchè si tratta davvero di
un carattere, e di una vita, di eccezione.
Nel discorrere dell’ impressione che ci fecero, la scoperta dapprima, e poi la
lettura di tutte le opere allora edite del Rolfe, cercammo (« Ateneo Veneto »
febbraio 1934) di dar conto dell’ interesse che uno scrittore che chiamammo ec-
centrico può destare nei suoi lettori. Quando invece 1' impressione non sia, fin da
principio, un’ avversione inspiegabile come la più parte delle antipatie : che pur-
troppo, stavolta, troverebbe senza eccessiva fatica giustificazioni estremamente
chiare nella vita e nel carattere del Rolfe. Non è difficile nasca, in chi si informi
di codesta vita, una specie di orrore per un dannato che visse da par suo la
tregua terrena. E se pur le contingenze avverse ridussero spesso il povero Rolfe ad
estremi per i quali nessuno, o quasi, dei suoi eccessi è senza giustificazione, si
capisce tuttavia l’istintiva repulsione dei più bennati puritani, desiderosi di tenersi
lontani da un satanico che par dilettarsi di posare, senza stancarsene, da chiaroveg-
gente castigatore, da impietoso puro e senz’ onta, da nemico dell’ipocrisia, della bu-
gia ; del tetro comportamento di laici e d’ecclesiastici giudicato, secondo la sua ec-
cezionale esperienza, affatto normale.
Pareva, appunto, giustificata dalla sua vita, oltre che dalle opere più stret-
tamente autobiografiche sotto il velo della finzione, la definizione del Rolfe data
da Shane Leslie prima, e poi, in tutte lettere, dal Symons : un paranoico, un
malato di mania di persecuzione, dotato di un istinto letterario di ottimo ordine,
e quindi, anche nei suoi scritti migliori, incline alle vendette verso spesso imma-
ginarii nemici. Quanto vi sia di vero in codesta opinione, ha modo di controllare
oggi chi legga questo postumo libro del Rolfe, scritto nel 1908, e che non fu po-
