gramma di concerti del ’71, e la prima esecuzione integrale della «Nona Sinfonia»
di Beethoven (1878) alla Società Orchestrale della Scala ; per opera sua istituita
con vasti intenti divulgativi sul terreno già preparato dalla più classica e aristo-
cratica Società del Quartetto (per Verdi «rovina del teatro musicale»).
Benché spirito profondamente romantico, Faccio non conosce dunque le
intemperanze rivoluzionarie e assolutiste di molti altri scapigliati. Il suo maggiore
equilibrio in questo senso, già palese dagli anni del Conservatorio nei confronti
con l’indivisibile e battagliero Boito. gli permette un eclettismo che, se lo farà
classificare, dai maniaci della critica a catalogo, nei modi più disparati, ora wa-
gneriano ed ora antiwagneriano, ora avvenirista ed ora codino, resterà sempre
uno dei massimi suoi titoli di gloria. Avendo ben netto il senso della missione
ideale spettante a un grande direttore d’ orchestra, egli sente che ogni stile ha
diritto di cittadinanza nell’ arte, e a tutti gli stili sa con eguale fervore acco-
starsi « purché siano eletti ».
Cosi ammira Verdi sconfinatamente, e in nessun programma della sua
orchestra in Italia o all' estero mancherà mai quel nome : ma insieme trova subito
« interessantissima » la musica del « Lohengrin » e del « Tannhauser », e a Bayreuth
il « Parsifal » gli strappa lagrime di esaltazione alla scena del Graal, e il duetto
di « Tristano » gli sembra « il più straordinario inno d’amore innalzato dalla
musica ». Adora i nostri classici, ma sente che anche i giovani hanno diritto di
essere ascoltati al di là di ogni prevenzione : Gomes e Perelli conservatori, e
insieme la nuova scuola con Smareglia, Ponchielli, Coronaro, Catalani, Franchetti,
Puccini hanno agli esordi la fortuna della sua protezione e collaborazione. Nei
concerti sinfonici con sottile costante progressione sempre include musiche orche-
chestrali di Haydn, Mendelsshon, Beethoven, Wagner, ma nell’ ’82 è egualmente
felice di « sbandierare » con una sinfonia di Sgambati « una nòbile composizione
orchestrale italiana ».
Le ostilità non mancano in quel gretto ambiente che definisce a priorianti-
nazionale ogni tentativo di evasione dalla cerchia consueta ; nè mancano le con-
seguenti amarezze. Il « Lohengrin », cui il Maestro aveva dato con Boito e Filippi
tutte le sue cure, cade clamorosamente nel ’73 alla Scala, e occorreranno ancora
ben quindici anni di apostolato per preparare alla rivincita il gusto e la cultura
del pubblico ed ancor più T ambiente editoriale e teatrale. I componenti dell’Or-
chestrale non hanno spesso che poche lire da dividersi, pessimo segno per Verdi
che suole misurare sopratutto in cifre « il termometro del successo » ; ma disav-
ventura che non impressiona quei generosi collaboratori nei quali il Capo ha
saputo infondere tutta la sua disinteressata passione.
Ma neppure mancano le soddisfazioni. Dotato di una sensibilità di eccezione
e di una memoria musicale che ha del prodigioso — dopo due sole prove egli
può dirigere a memoria qualsiasi spartito — è giudicato subito degno emulo di
Angelo Mariani, e, appena trentenne, primo direttore d’ orchestra che vanti
T Italia. Ammiratissimo e ricercato anche all’ estero, raccoglie allori non dimen-
ticabili a Vienna, a Berlino, a Londra, a Barcellona, a Zurigo, ed entusiasma
addirittura i parigini durante i concerti dell’ orchestra scaligera all’ esposizione del
’78, malgrado le catastrofiche previsioni di Verdi. A lui è riconosciuto il merito
di aver accostato Boito e Verdi presagendo da sì eletta collaborazione la nascita
di « Otello ». Alla Scala dirige ben diciotto stagioni consecutive, ottenendo nel-
1’ '88, alla seconda replica dei «Pescatori di perle» — millesima rappresentazione
