TOULOUSE = LAUTREC
Un nuovo libro di Pierre Mac Orlan (i) rievoca e definisce meglio
di quanto si sia fatto da altri fino a oggi l’arte e la figura spirituale
di Henri de Toulouse-Lautrec.
Il gentiluomo pittore ha già il suo posto nella storia delle arti :
un gradino più in basso, rispetto ai contemporanei, da Degas a Cézanne,
ormai universalmente riconosciuti padri o ispiratori della pittura mo-
derna. La distinzione non è forse giusta. Vero è che il nome Toulouse-
Lautrec non appare con molta frequenza negli elenchi dei critici, ben-
ché egli conti un gran numero di ammiratori, riunitisi persino in una
Société des amis du Musée d’Albi,che ha lo scopo « di onorare e di
difendere la memoria dell’ artista » e di arricchire di opere sue la col-
lezione, già importante, del Museo.
Toulouse-Lautrec fu definito «l’annalista di un’epoca di putrefa-
zione (2) », come s’egli fosse un arido e magari compiaciuto descrittore
di costumi. In tal modo si viene a negare il contenuto dell’arte di
Toulouse-Lautrec e a confondere l’ambiente che gli servi di motivo
col mondo ben più legittimo della sua fantasia. L’amore per la festosa
vita notturna nacque in lui per contrasto : fisicamente imperfetto,
amava nascondersi tra la folla, anonimo e solitario, quasi a godere il
riflesso d’una gioia impossibile, e pur feconda e necessaria al suo spi-
rito. Gli « annalisti » di Montmartre sono ben altri : avvicinarlo a co-
storo, significa farne un illustratore alla moda, uno dei soliti veristi
della pittura piccante e pornografica, da caffè concerto, da stabili-
mento di lusso. Mac Orlan in poche righe delinea i caratteri essenziali
dell’arte di Toulouse-Lautrec : « Sa préoccupation est de rendre chaste
tout ce qu’il touche. » « Il a créé d’un monde profondément vulgaire un
autre monde profondément émouvant à son image qui, difforme, s’en-
noblit dans l’art ».
Se poi, per ricostruire vita e costumi del tempo, si vogliono
cercare nelle sue tele le figure di certe vedetteo di certi danzatori,
modelli occasionali ricreati dall’ artista, niente di male; ma questo
