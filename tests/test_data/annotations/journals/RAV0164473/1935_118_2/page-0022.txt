Per capirne il vero volto, bisogna immaginare, nell’angolo buio d’un
caffè o d’un salone illuminato dalla luce fredda del gas, l’ometto in
cappello duro, sorridente dietro gli occhiali, barbuto e composto, come
un buon borghese che faccia la siesta, e ricostruire il lavorio di quel
cervello che scomponeva e ricomponeva luoghi e figure, infallibile nel
ricordo dell’attimo più espressivo di successive fasi di moto, come del
gesto più tipico nella definizione d’un carattere. L’ometto, dall’appa-
renza tranquilla, si buttava poi al lavoro, con una disperata tenacia.
Chi ha visto la mostra di Toulouse-Lautrec al Museo delle arti
decorative, nel maggio del 1931, non può aver dimenticato che il
catalogo segnava oltre quattrocento numeri ; ed erano opere tutte im-
portanti, delle quali si potevano metter da parte, sì e no, una diecina.
Tutte pagine vive, indiavolate di foga, di moto, di eleganza. Cen-
tinaia di figure si muovono sulla ribalta evocatrice : La Goulue, la
Macarona, Jane Avril, Yvette Guilbert, Aristide Bruant, May Belfort,
la clownesseCha-u-kao, Elsa la viennese, Valentin, le désossé :e accanto
a una folla di danzatrici, modiste, prostitute, saltimbanchi, domatori,
attrici del varietà, ritratti di viveurs,di gentiluomini, di amici incon-
trati nelle ore piccole, quando il cielo si colora delle prime luci del
giorno. Questa folla notturna, bastarda mescolanza di tutte le classi,
nella vana ricerca d’un piacere che rassereni, si confessa, contro sua
voglia, nei fogli o nelle tele di Lautrec. Ma il confessore è indifferente
al loro destino.
Le donne, dalle larghe sottane, ballando, buttano le gambe all’aria,
tra un’abbondante nuvola di pizzi ; e gli spettatori, costretti di solito,
secondo il costume del tempo, all’ammirazione di una caviglia appena
intravvista, guardano cogli occhi sbarrati. I nudi non sono molti nel-
l’opera di Toulouse-Lautrec ;• e si sa in quali ambienti scegliesse le
modelle, impacciate in mattutine toilettes,con gran catini di zinco o
di ferro smaltato, e spugne schiumose di sapone, che sostituivano il
bagno.
Le donne, oggi snelle e sportive, usavano allora costringere il corpo
entro busti complicati di stecche, che premevano i fianchi e il bacino
e la pienezza del seno ; e avevano lunghe chiome disciolte sulle spalle
o raccolte sul capo a mo’ di turbante. (Da non dimenticare per questi
caratteri tipici Conquête de passage, 1896, ora a Tolosa). Si amavano
le donne grassocce, solide, formose, metà Rubens, metà Renoir :
non le dive americane. E l’artista, nella scelta del nudo, ricercava pie-
nezza di forme e pelle che riflettesse la luce.
Gli elegantoni fine secolo, barbuti e baffuti, portavano giacche
aderenti e cortissime, appena aperte sul petto, a quattro o cinque bot-
toni, e i pantaloni assai stretti e lunghi, che finivano con molte pie-
ghe sulla vernice lucida degli stivali coll’ elastico, e un cappello duro,
che imitava il cilindro. Oggi, questi gaudenti allora giovanissimi ci
sembrano curiosi, o magari ridicoli, degni di passare in vetrina, nelle
sale d’un museo del Costume.
Lautrec ha saputo fare di questo materiale umano lo strumento di
una creazione quanto mai vitale, compiuta ed eterna. Non occorre
