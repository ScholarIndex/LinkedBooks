1928).
1928).
è tutto il contrario : pittura ricca e succosa, dai toni caldi, degna
d’un Fragonard.
A voler indagare quanto il mestiere ha giovato all’arte di Toulouse-
Lautrec — ed è sempre ricerca troppo particolare — non c’è dubbio che
molti effetti egli ha ottenuto « usando dei cartoni assorbenti, che, non
coperti, qua e là lasciano apparire il fondo» (i) : sono spesso dei toni
imprevisti che, armonizzati, giovano all’insieme dell’opera. Sono dei
fondi chamoische « equilibrano dei rosa, degli azzurri, dei verdi e dei
gialli di guazzo, striati da fili di lacca violetta e rialzati da bianchi
spenti » (2).
Sulla «linea» di Toulouse-Lautrec, tutti sono d’accordo: lo dichia-
rano il « poeta della linea sintetica ». Forse, con maggiore esattezza, lo
si può dire un pittore di potente originalità, che si esprime con un
segno ricco di grazia e di forza ad un tempo. Comunque, queste astra-
zioni sono utili in quanto servono a distinguere e ad approndire le
qualità caratteristiche d’un artista. In questo senso si può intendere
un’osservazione di Paul Fierens : « Ciò che sorprende talvolta e rende
piccante ma equivoco il sapore di certe tele, è il contrasto che esiste
tra un disegno crudele, cinglant,e un colore tenero e fresco. La «ma-
teria» di Toulouse-Lautrec non è per se stessa drammatica, come quella
di un Daumier o di un Rouault » (3).
Toulouse-Lautrec, da quel che s’è detto, potrebbe apparire un fe-
nomeno isolato senza giustificazione di sorta. Ma non è male ripetere
che il clima artistico in Francia, quando Toulouse-Lautrec incominciò
a dipingere (1879), era d’un tono assai elevato, e quindi favorevole
allo sboccio, in piena libertà di ricerche fino a ogni estrema conse-
guenza, (poco dopo vennero i professori a raccomandare prudenza
e saggezza) e allo sviluppo d’ una personalità, che non poteva neces-
sariamente esser mediocre. Toulouse-Lautrec non ha pensato di fare
rivoluzioni tecniche ; del mestiere s’è servito liberamente, sino a farne
un mezzo perfezionato, come ogni grande artista. Nè sono da cercare
in Toulouse-Lautrec, ribellioni violente, nell’arte e nella vita. L’educa-
zione spregiudicata datagli dal padre, la dolce bontà della madre, gli
spianarono la strada, che per altri fu irta di ostacoli e di opposizioni.
Non c’è niente di romanzesco in questa biografia lineare. Quel poco
che s’è detto della vita dell’uomo basta per ricostruire l’artista nel suo
vero aspetto. L’arte di Toulouse-Lautrec è naturalmente,come nota il
Basler, (4) « d’una ironia mêlée de tendresse » ; nè poteva esser diversa,
tanto che quasi non ci meraviglia il miracolo della sua saldezza mo-
rale. Ci sembra persino logico ch’egli abbia saputo conservare l’anima
pura ed intatta, nell’infelicità e nel contatto quotidiano d’ogni vizio e
d’ogni bassezza.
(1) H. Focillon, La peinture aux XIX et XX siècles(Paris, Lib. Renaurd,
(2)H. Focillon, La peinture aux XIX et XX siècles(Paris, Lib. Renaurd,
(3)P. Fierens, Toulouse-Lautrec(Les nouvelles littéraires 15 av. 1931).
(4)A. Basler, La peinture indépendante en France(Paris, Crès 1930).
