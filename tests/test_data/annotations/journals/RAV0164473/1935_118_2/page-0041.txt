da lui diretta da quel podio in meno di quindici anni — la più superba consa-
crazione del suo valore nel riconoscimento concorde delle sue virtù di Maestro
eccellentissimo e di gentiluono perfetto.
Eppure Franco Faccio a questo non si credeva nato ; solo dopo il '66 in-
fatti, per necessità economiche, egli tenta, ma crede solo temporaneamente, la
carriera di direttore, abbandonando con profonda nostalgia quella di compositore.
Aveva scritto con feconda precocità opere e musiche da camera e sinfoniche,
richiamando presto col fraterno Boito su di sè 1’ attenzione ; tanto che, cosa ec-
cezionale, il suo debutto lo porta di colpo alla Scala, vessillifero della Scapiglia-
tura. « I profughi fiamminghi » — brutto libretto di Praga — sono qui varati nel
’63, in un ambiente tutt’ altro che sereno, fra osanna e anatemi egualmente esa-
gerati. Chi grida non è lui veramente, ma gli amici Scapigliati cui non par vero
di poter mettere avanti qualcosa di concreto a sanzione dei loro credo.Al De
Rensis, che ha scorso lo spartito, queste grandi idee nuove, anche rispetto ai
tempi, in verità non appaiono. Ma tant’ è : presi da eguale suggestione gliele
vedono gli amici, gliele combattono i nemici con pari accanimento. Due anni
dopo, 1'«Amleto» a Genova — direttore Angelo Mariani, buon libretto a intenti no-
vatori del Boito — ottiene un lusinghiero successo, che i nemici dell’ avvenirismo
avvelenano tuttavia, con insinuazioni di cricche trasmigrate per l’occasione dalla
Madonnina al Carlo Felice. Fa così la sua prima apparizione la celebre consorteria
delle effe(Fortis, Filippi, Ferrari, Fano, Fambris e anche Faccio, ma come anello
di congiunzione con gli amici Boito e Praga) alle quali il De Rensis dedica, dopo
tante voci discordi, chiare pagine di... riabilitazione : non tenebrosa società di
mutuo incensamento, ma simpatica bizzarra accolta di amici che si aiutano vo-
lentieri l’un l'altro, cercando spesso nel riso medicina a qualche piaga segreta.
Per Faccio la piaga sarà a lungo 1’ « Amleto », per volere degli amici avveniristi
presentato alla Scala nel ’71 come rivincita al « Mefistofele » ; ma in una serata
per cause estranee talmente infelice, che rimarrà poi sempre nel cuore degli amici
e del Maestro — che subito ritira lo spartito — il senso di una colpevole misti-
ficazione e di una enorme ingiustizia. Ne dà conto 1’ autore stesso in una nobile
lettera autocritica a Verdi, cui, invano, chiede il conforto di uno spassionato giu-
dizio. Solo gli intimi sapranno in seguito il suo pianto segreto.
Perchè egli ha una sua vita ricca di sensibilità romantica, d’umanità umile
e buona, di affetti limpidi e tenaci. Sono noti 1’ attaccamento alla famiglia, alla
sorella Chiarina in ispecie ; la devozione veramente filiale per Clara Maffei, affet-
tuosissima protettrice e confidente ; il suo grande amore della maturità per Ro-
milda Pantaleoni, incomparabile Margherita nel « Mefistofele », eletta creatura di
intelligenza e di passione ; il suo affetto alla nativa Verona e più ancora alla sua
patria di adozione, Milano, cui tutto deve, anche i morsi, sì, della sua difficile,
ma così fatta più cara, conquista. Affetto che culmina nell’ episodio dell’ 87 così
ricco di contenuto umano da destare ancor oggi un palpito di commossa ammi-
razione. Il maestro s’è lasciato indurre da preghiere e pressioni a lasciare la Scala
per il Massimo di Roma. Ma, giunto il momento, non sa partire. Vaga tutta la
notte per le strade finché s’ aprano i portoni e gli amici sappiano che non può,
che non può... Scrive allora, per consiglio di Fortis, al Sindaco di Roma, una
mirabile lettera di supplica e di angosciato attaccamento al suo posto di lotta
e di gloria : il principe Torlonia comprende e perdona sciogliendo il contratto.
