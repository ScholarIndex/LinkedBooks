e di cui la intima veemenza passionale ricorda, se pur molto da lontano,
la possanza eloquente di qualche ispirata poesia del Campanella.
La fede eroica e tirtaica nella libertà, nella forza eterna del pen-
siero, si snoda nei versi duri e di suono talora sgradevole, ma che ren-
dono efficacemente, fors’anche con la loro stessa selvatica rozzezza, il
pathossublime, la calda e commossa religiosità dell’autore.
Perciò di questo carme si può ben accettare il giudizio di Vittorio
Imbriani, che lo diceva « il non plus ultradi quanto può fare chi non
è nato poeta» (i).
Ed, infatti, la vera vocazione del De Sanctis era la critica, nella
quale egli ha lasciato modelli non solo di penetrazione estetica profondis-
sima, ma nell’esercizio della quale ha scritto pagine indimenticabili.
Pagine destinate ad essere comprese nel loro effettivo valore arti-
stico ancor meno che in quello critico : infatti alla prosa desanctisiana, alla
quale persino uno dei più autentici rappresentanti della critica retorica,
come Giacomo Zanella, rendeva una certa quale giustizia dicendone
l’autore « scrittore amabilissimo per certo suo spirito » (2), è stato fatto
appunto d’essere trasandata, non solo da scrittori di dubbio gusto,
come il Ferrieri (3), ma persino da chi, come Giacomo Barzellotti, s’av-
vedeva benissimo che « la forma e lo stile non erano per lui [De Sanctis]
ciò che sono purtroppo così sovente tra noi, un drappo vistoso pan-
neggiato a larghe pieghe accademiche e disteso sopra un manichino.
Erano l’incarnato e la pelle animate e palpitanti di un corpo pieno
di vita » (4).
Infatti, il Barzellotti si scandalizzava un po’ « di quel che la lingua
e la forma adoperata da lui avevano forse di non sempre intimamente
derivato dalle più forti e genuine e vive tradizioni del parlare e dello
scrivere italiano », senz’avvedersi che così non rendeva la dovuta giu-
