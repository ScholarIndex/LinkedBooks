abbiamo riacquistata la freschezza della prima impressione, e le nostre imma-
gini son tornate giovani e schiette. Alle perifrasi abbiamo sostituito i vocaboli
propri, all’eleganza l’evidenza, alla cantilena l’armonia, alle comparazioni la rap-
presentazione, all'artificiato il naturale : leggete il Leopardi ed il Manzoni, mae-
stri di semplicità e di verità... (i)
Chi ricordi la lingua di venti anni fa e la paragoni con quella che oggi è
parlata, troverà che ha scosso da sè tutto il bagaglio pesante di forme solenni, ele-
ganti, oratorie, accademiche ed ha preso un fare più spigliato e più rapido, più
vicino ai dialetti ossia al linguaggio del popolo....... Il dialetto è destinato a dive-
nire il nuovo semenzaio delle lingue letterarie ; vi sarà come un ritorno alle fresche
sorgenti della vita naturale (2).
Questo atteggiamento è tanto più notevole in quanto il De Sanctis
era stato, come è noto, educato nella scuola del marchese Puoti, dove
aveva appreso a scrivere secondo le regole dell’accademismo puristico ;
secondo un procedimento meccanico ed estrinseco, che separava l’espres-
sione dai mezzi espressivi e considerava astrattamente la purezza dei
vocaboli.
Ma, in relazione alla ribellione del De Sanctis contro il formalismo
nella lingua e nello stile, si effettua una crisi nella sua coscienza stili-
stica ed egli, talora reinterpretando la sua esperienza letteraria di pu-
rista col trasformare la vagheggiata « semplicità » puristica nella « schiet-
tezza » del dialetto e della parlata viva, giunge a crearsi un suo stile
personalissimo.
Documento tipico di questo trapasso stilistico del De Sanctis re-
stano quei « Lavori di scuola » che egli pubblicò, negli anni della ma-
turità, per impinguare l’edizione dei « Nuovi saggi critici » ; attraverso
le note, con le quali il nuovo De Sanctis motteggia l’antico sè stesso,
si ha un documento autentico ed interessantissimo sulla formazione del
De Sanctis scrittore (3).
Naturalmente questo trapasso ha le sue incertezze, ond’è che al-
cuni scritti del De Sanctis, come alcuni fra i primi « Saggi critici » e il
« Saggio critico sul Petrarca », che è bersagliato dal D’Annunzio, risen-
tono d’incertezze ed esitazioni stilistiche, d’immaturità espressive e di
metafore alquanto arbitrarie : ma il vero De Sanctis, che L quello dei
più maturi « Saggi critici », della « Storia della letteratura italiana »,
della « Letteratura italiana nel secolo decimonono » e dei magistrali
articoli e discorsi politici (4), ha uno stile organico, coerente e fuso in cui
