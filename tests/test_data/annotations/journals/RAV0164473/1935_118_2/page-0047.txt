IOI
Alba Longa, situata nei Colli Albani, la madre di Roma. Un’ altra Alba, Alba
Fucens, trovavasi sulle rive del Fucino. Il fatto che a queste due città si sia dato
un nome doppio dimostra che « Alba » non è un aggettivo, ma un nome comune,
significante «città» o qualche cosa di consimile. Ma d’altra parteé ben noto che
presso i Liguri, di qua e di là delle Alpi Occidentali, « alba » significava bene
« città » anzi, a quanto pare « città capitale » ; ve ne erano quattro in Italia (oggi
Albenga - Albium Ingaunum- Ventimiglia - Albintimìlium,- Albissola e Alba in
Piemonte) ve ne sono in Francia e in Spagna. Sembra pertanto giusta la dedu-
zione che i fondatori di Alba Longa e di Alba Fucens fossero Liguri. Ora secondo
la tradizione di Dionisio, Alba Longa fu fondata dagli Aborigini, ed anche Alba
Fucens pare che fosse nel loro antico territorio ; e Dionisio ci fa sapere che alcuni
autori (a cui però egli non crede) ritenevano che gli Aborigini fossero Liguri. La
conclusione si imporrebbe : effettivamente gli Aborigini erano Liguri.
Il Sergi però non giunge a questa conclusione espressa. Per lui Liguri e Siculi
sono rami dello stesso ceppo, « e tutti due un ramo estesissimo della grande stirpe
mediterranea». Gli Aborigini non si sa bene che siano; «gente diversa», «nomade
e senza terra e senza sedi fisse » ; i nomi delle loro città, trasmessici da Dionisio,
sono nomi siculi. Quindi alla toponomastica laziale antica egli dà senz’ altro
l’appellativo di « sicula ». Ma la dimostrazione che i Siculi e i Liguri siano la
stessa cosa non viene fatta. Il Sergi cita sì l’opinione dello storico siracusano
Filisto, per cui i Siculi erano « Liguri, condotti da Siculo », ma è costretto a rile-
vare che altri autori, a proposito di Siculi, danno una origine differente. E
la dimostrazione toponomastica dell’ equivalenza fra Liguri e Siculi è interamente
mancata. Il Sergi non ignora che un suffisso caratteristico figure è - asco, - osco,
usato per nome di luogo (Cherasco, Bogliasco, Malosco, ecc. ; anche attualmente
cremasco, bergamasco) ma dimentica che questo suffisso, largamente diffuso al di
là delle Alpi, è limitato a sud-est da una linea che va presso a poco da Via-
reggio a Bologna e di 11 a Trento e alle sorgenti dell’Adige. In Sicilia non è stato
indicato nessun - asco,nè antico nè moderno. Neanche la parola « alba » usata
per «città capitale», che ci ha servito di chiave per spiegare Alba Longa, è nota
in Sicilia. Ben è vero che il Sergi ad « alba » città unisce anche « alba » in signi-
ficato di « fiume », che trovasi in Albulaantico nome del Tevere, e in molti altri
luoghi, fra cui la Sicilia ; ma precisamente « alba » o simile, in significato di fiume,
manca a tutta la Liguria storica. Fra i toponimi siculi che il Sergi cita, più di
settanta, solo per tre trova sicure corrispondenze in Liguria : Erice, Entella, Se-
gesta, che rispondono a Lerici presso Spezia, al fiume Entella presso Sestri Le-
vante, e a questa stessa città. Ma questi luoghi erano nel territorio di una popo-
lazione speciale, degli Elimi, e si potrebbe ben supporre che non i Siculi, ma gli
Elimi fossero affini ai Liguri.
Il Sergi non ha creduto rilevare una caratteristica propria della civiltà sicula,
che è molto importante. I Siculi, da tempo remotissimo, seppellivano i morti in
grotticelle mortuarie, di cui tutte le rupi in Sicilia sono perforate : di un solo
cadavere,su decine di migliaia di tombe esaminate da Paolo Orsi, furono trovate
le ceneri. Di queste grotticelle funerarie artificiali non se ne è trovata in Liguria
nemmeno una ; le tombe dei Liguri della età del ferro contengono solo ossa bru-
ciate, chiuse in un vaso. Se si osservano le cartine pubblicate dall’Antonelli nella
« Enciclopedia Italiana » alla voce « Italia » si vede che i luoghi ove è di gran
lunga predominante la incinerazione sono compresi a ovest di una linea che va,
