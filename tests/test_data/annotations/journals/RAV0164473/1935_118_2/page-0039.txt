RASSEGNA MELODRAMMATICA : FACCIO
Raffaello De Rensis : Franco Faccio e Verdi -« I grandi musicisti italiani e
stranieri » — Milano, Treves,- 1934 — L. 15.
Franco Faccio meritava un libro così. Quando s’ è spesa la propria vita d’ ar-
tista con una prodigalità così disinteressata, una certezza così eroica dei
diritti universali del bello, una visione così coraggiosa e genialmente spregiudicata
di quello che è nell’ arte progresso, passione di ricerca, palpito nuovo, non è
giusto che l’oblìo così presto sommerga solo perchè i segni tracciati nell’ aria
dalla bacchetta di un direttore d’ orchestra sono più labili dei solchi incisi dal
remo sull’ acqua. Franco Faccio doveva essere « restituito alla storia » ;e meritava,
per la storia, di aver fissato il suo volto di uomo e di artista da un biografo
valoroso e profondo quale Raffaello de Rensis. Non lieve nè breve fatica : per
vari anni 1’ Autore ha lavorato a raccogliere documenti e carteggi, ed anche i suoi
due precedenti volumi boitiani s’ erano venuti formando, dirò quasi fuori programma,
nello spoglio di questo ricco materiale. « Un servizio postumo — mi scriveva —
che dall’ al di là Faccio ha voluto ancora rendere al suo fratello Boito ». Ed il
fratelloBoito, di così limpida glorificazione dell’ amico, sarebbe certo oggi il primo
a compiacersi e a godere.
Benché tutta una folla si muova intorno alla figura principale, il volume si
intitola «Franco Faccio e Verdi». Non a caso o perchè il carteggio fra l’autore
di « Otello » ed il suo grande interprete occupi, rispetto ad altri, un numero di
pagine preponderante. Faccio e Verdi sono qui contrapposti come assertori di
due diverse tendenze : quella della Scapigliatura, sostenuta dal primo con nobile
fermezza pur nel tono mai smentito della più deferente ammirazione, e quella
del conservatorismo che solo si arrende, e ricalcitrando, alla realtà, e' oppone
invano le sue paure di imbarbarimento e di offesa alla tradizione a quell’ incon-
tenibile desiderio di allargare i polmoni allargando gli orizzonti. È una discus-
sione in sordina, in cui Faccio rivela un’ estrema finezza diplomatica nel celare i
suoi legittimi disappunti di fronte a certi toni acri, asciutti, persino sgarbati del
suo « ruvido » interlocutore. Ora, questa contrapposizione più o meno velata di
caratteri e di tendenze, è il perno ideale su cui il De Rensis imposta la sua nar-
razione biografica, la quale trascende perciò subito i limiti di un semplice rendi-
conto cronologico. Una vita infatti non vale tanto narrata per sè stessa, quanto
per la traccia che ha saputo aprirsi fra i contemporanei e per i volti che nel suo
cammino ha saputo volgere a sè.
Vediamo così subito che Faccio, se non fu tra i più battaglieri legiferatori della
Scapigliatura, più che altri, contribuì con la costanza dell’ azione a farne trionfare
gli ideali, a poco a poco svecchiando ed elevando il gusto del pubblico attratto
alla scoperta di ignorati mondi dalla eccellenza delle sue interpretazioni. Non
dimentichiamo che a questo Toscanini dell’ ottocento si deve in Italia la primizia
wagneriana con il preludio del « Lohengrin » audacemente incluso in un pro-
