SULLA DIZIONE
Arnaldo Ferriguto : A voce alta.Lettura lirica della lirica. — Verona, Chia-
menti, 1934 — L. 16.
ome si legge la lirica ? Argomento antico e sempre nuovo e complesso, per
il quale ognuno ritiene di avere la soluzione buona ; toccato da molti con
parziali intuizioni felici, ma con criteri scarsamente obbiettivi ; affrontato in pieno
da nessuno ancora: Al Ferriguto spetta il merito di avervi dedicato la sua
meditazione, di avervi donato il meglio del suo ingegno e della sua passione,
mediante lungo studio e osservando se stesso come interprete di versi, come let-
tore e dicitore, che sappiamo apprezzato dai pubblici, e come insegnante in iscuole
di interpretazione esecutiva; e il merito ancora di presentare in questo grosso libro
il tentativo di uno schema di trattato sull’arte del leggere in pubblico che, se
risente delle opinioni e del fervore artistico dell’autore, come del resto non poteva
non accadere in un’opera del genere, è certo quanto di meglio e di più completo
possiamo avere suU’argomento.
Libro, diciamo subito, appassionato, attraente, pieno di fermenti di idee,
suscitatore di problemi. Si segue l’autore, nella sua fatica, avvinti, consentendo
spesso e qua e là dissentendo, anche ; come avviene soltanto dinanzi ad opere
meditate e originali.
Avversata l’opinione di molti che il lettore di versi debba considerarsi estra-
neo a ciò che legge, in quanto si pensa che una cosa è il poeta e un’altra il let-
tore, e affermando, all’inverso, che un lettore obbiettivo è un assurdo e che i
Pilati della lettura non esistono, perchè, se mai, porteranno leggendo la loro
freddezza di riproduttori meccanici ; combattuta l’opinione d’altri che negano
la legittimità della lettura ad alta voce, ritenendo che non occorrono intermediari
tra la pagina scritta e il lettore diretto (il che, diciamo noi, vale forse per i tipi fan-
tastici o i misti, e per la prosa comune, non per i tipi realistici e visivi) ; vagliata la
profonda differenza fra l’attore di teatro o il declamatore e il lettore di poesia ;
passati in rassegna i difetti di comuni lettori, enfatici o gelidi, e via dicendo, il
Ferriguto afferma che il lettore vero deve consonare in pieno con l’anima del
poeta, deve risentire le vibrazioni spirituali che originarono la poesia, deve es-
sere, com’egli dice « un fratello d’anima » del poeta per esserne interprete sincero.
Nella lettura di una lirica avremo, perciò, il poeta più il lettore in unità
armoniosa. Il nucleo del libro è qui. Considerare la lettura come atto esecutivo
che completa, intimamente legato, quello creativo : lettura, perciò, lirica anch’essa.
Come ottenere tale rispondenza ? tale continuità armonica, tale consonanza di
due spiriti ? Risponde il Ferriguto : con uno studio preventivo profondo della lirica,
dei motivi ideali e sentimentali che la promossero. Leggere bene è interpretare
bene, « ricostruire integralmente un’espressione, rivelare, leggendo l’emozione origi-
naria del poeta ». Dire vale intendere, insomma, profondamente il valore umano
di una lirica. La parola è segno per chi scrive ; è voce, suono per un lettore di-
stratto; ma è vita per chi, leggendo, deve far rivivere uno stato d'anima. Si tratta
di trasformare il vocabolo grafico in fonema lirico che risponda a una data emo-
zione, non riprodurlo in puro suono.
Come si intuisce facilmente, il problema si allarga.
