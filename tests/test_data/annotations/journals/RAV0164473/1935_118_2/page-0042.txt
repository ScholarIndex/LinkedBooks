E al suo posto, fra la commossa riconoscenza di Milano, egli resta finché gli indubbi
segni del male inesorabile, che mettono nella più dolorosa costernazione gli amici
durante le trionfali rappresentazioni dei « Maestri Cantori » nel 90 — una delle
sue più grandi vittorie —, lo costringono al riposo. Spenta la bella intelligenza,
egli finisce tristissimamente di lì a pochi mesi in una casa di cura a Monza, ac-
canto al padre demente che con raccappricciante evidenza l’aveva fatto conscio
del suo triste destino.
Le figure che si muovono intorno al protagonista talvolta acquistano nel libro
del De Rensis per il brio della narrazione una freschezza di vita singolari.
Ecco Rossini esercitare a Parigi la più raffinata ironia verso i giovanissimi ospiti
troppo «precocemente innovatori ». Basta una lettera dell’Aleardi a dare il «colore
del tempo», all’epoca dei «Profughi» quando al pubblico schiavo delle abitudini
ogni sapore di novità « allappa i denti ». Ecco Rovani antiwagneriano arrabbiato
e Ghislanzoni « agitatore di idee... non ardite ». Ecco il triste declinare di Emilio
Praga nell’ avvilimento di ogni miseria fisica e mbrale, mentre ancor dura 1’ eco
della sua prolusione al Conservatorio, alto squillo di battaglia, mirabile «inno
alato alla Bellezza ». Ecco geniali figure di donne : Clara Maffei, Vittoria Cima,
Eugenia Litta. Ecco Giulio Ricordi editore ed artista, convertito (un po’ troppo
tardi invero perchè non siano palesi i moventi commerciali), al prima avversa-
tissimo Wagner. Wagner, idolo di Giovannina Lucca, amenissimo tipo di editrice
e di mecenate, che noleggia audacemente il « Lohengrin » e sola non perde la calma
durante il fiasco del ’73 alla Scala, canticchiando imperterrita nella gran baraonda :
« Questo morto qui presente — io vel dico, non morrà » ; e « per vendetta » manda
subito a sue spese Coronaro in Germania a studiare i capolavori del suo nume. E
il suo nume se lo incorona d’ argento con le sue mani a Bayreuth suscitando
con un esaltato discorso meneghino l'ilarità di quel pubblico intemazionale. Po-
vera Giovannina, che nell’ 88 si vede privata del suo « idolatrato patrimonio wa-
gneriano », e proprio dal suo avversario Sciur Giuliche potrà così ingiustamente
gloriarsi della vittoria finale : mentre essa in disparte ne morrà di amarezza.
Accanto a Verdi, eterno brontolone, che sa tuttavia così lealmente ricredersi
a tempo opportuno, campeggia, com’ è naturale, la figura di Arrigo Boito. Più
che amici, fratelli: «Amleto» e «Mefistofele » li trovano abbracciati alla ribalta;
Boito, così geloso del suo libero operoso oziare, con atto di squisita solidarietà
sostituisce a Parma 1’ amico ammalato per conservargli il posto. Pagina superba
della loro amicizia, l’arruolamento nelle file garibaldine per la campagna del ’66.
Uno lungo lungo, l’altro piccolo piccolo, riescono miracolosamente, contro ogni
velleità estetica del comandante di plotone, a restar sempre uniti. Un diario di
Faccio, di cui Boito permette solo nel ’15 la pubblicazione, tramanda simpatica-
mente le vicende di quella gloriosa ma sfortunata campagna ; del cui nastrino i
due amici sono poi sempre orgogliosissimi. Triéste irredenta e attenta a ogni se-
gno, applaudirà più volte in essi gli artisti che hanno saputo sempre accomunare,
e non soltanto a parole, gli ideali dell’ arte e della patria.
Bianca Tamassia Mazzarotto
