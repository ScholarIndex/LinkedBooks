ferte ripetutegli e lo previene di aver dato incarico di rispondere, per
ciò che si riferisce alla legione italo-francese, a Niccolò Tommaseo. Il
quale, a sua volta, da informazioni, nonché da istruzioni giuntegli da
Parigi aveva appreso che quei due ufficiali francesi eran tipi poco
simpatici di avventurieri, assetati più di denaro che di gloria, e che
tra le visioni magiche del Mazzini dei quattro mila volontari disposti
a valicare le Alpi per contribuire col loro sangue generoso alla difesa
di Venezia, e le falangi degli spiriti, scintillanti di lucidi acciari, che
rumoreggiavano agli orecchi del dottor Faust, correvano molto strette
attinenze. Il Manin passa oltre simili particolari, ma osserva al grande
agitatore ligure che a Venezia non i soccorsi materiali di baionette
sono necessari, ma i soccorsi morali di una parola franca ed autorevole
per sventare i propositi sleali dei governanti lombardi, che seminando
discordie per tutta 1’ Italia favoriscono l’insubordinazione e la rivolta
contro la Repubblica di Venezia, e mascherano le mire ed i ma-
neggi di un Re, per cui la guerra d’indipendenza nazionale vuol es-
sere guerra d’ingrandimento e di conqnista per la sua Casa. La causa
italiana non ha altro asilo che le venete lagune : e questa causa va
difesa e sostenuta con la stampa periodica, anche estera, da uomini
intemerati ed eloquenti. Il Mazzini, quindi, se vuole essere utile alla
Patria comune non ha altro dovere, per ora almeno, che di appoggiare
e di proteggere il Governo Veneziano, tanto vilipeso e calunniato.
Questo è il pensiero, conclude il Manin, di chi non sente il bisogno
dell’ approvazione altrui, quando ha 1’ approvazione della propria co-
scienza.
L’ approvazione della propria coscienza : è frase troppo forte, au-
toritaria, perchè il Mazzini non debba comprendere che il Dittatore
Veneziano nella proposta dei volontari francesi, vede non 1’ occasione
più propizia per stringere e consacrare semplici vincoli di riguardosa,
deferente simpatia con 1’ agitatore ligure, ma intravede, e sia pure a
mala luce, il sospetto di dovere, attraverso questi rapporti sentimen-
tali, assumere l’impegno e la responsabilità ad un tempo d’infeudare
la politica di Venezia ai postulati ideologici della dottrina democratica
repubblicana, ai suoi programmi, ai suoi metodi di lotta. In altre pa-
role il Manin non si mostra disposto ad accettare, per qualsiasi pre-
testo o ragione, consigli o inframettenze di nessun genere e da chi-
chessia : a questo principio non intende derogare. Si direbbe che questa
volta il Tommaseo non avesse tutti i torti ad insinuare che il Mazzini
correva troppo e che le due durezze si sarebbero urtate al primo con-
tatto. Ognuno vuol rimanere saldo ed incrollabile nella propria posizione.
Desiderio ardentissimo di Venezia, scriveva il Manin all’inviato del
suo Governo a Roma, Giambattista Castellani, proprio in quei giorni, il
14 maggio, in una lettera, sepolta anche questa nell’ oblio, è 1’ unità
d’ Italia : a questo bene Venezia posporrebbe ogni vanto, ogni van-
taggio. L’unità d’Italia, che non si è potuta fare in quindici secoli non si
può farla in quindici giorni per virtù del semplice nome di Repubblica.
Solo la Nazione legittimamente adunata fa da sè tutto quello che le
pare. Dire e ridire che bisogna dare all’ Italia una forma di governo
