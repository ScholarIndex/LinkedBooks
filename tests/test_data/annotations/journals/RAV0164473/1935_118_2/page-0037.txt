9i
giatore prudente anco nella viltà », piaggiatore dell'Austriaco ritornato padrone,
consigliere di paura per far cessare prematuramente la resistenza, e via dicendo,
ha dato modo a Gino Damerini di veder bene addentro in questo suo iroso pro-
cedere contro un poeta ed un uomo, che, se non altro, la sventura avrebbe dovuto
rendere rispettato ; e di cogliere quindi il Tommaseo nel brutto impaccio d’una
doppiezza che, in un severo mentore d’ogni scusabilissima debolezza altrui, ap-
pare inescusabile.
Quasi coetanei (nato nel 1801 il Carrer, nel 1802 il Tommaseo) ebbero in
comune gli studi all'Università di Padova ed i primi progetti letterari. Su questo
terreno sorgono però anche i primi attriti ; il Carrer attende al suo «Dizionario
della lingua italiana », il Tommaseo a quello dei « Sinonimi », quasi in concor-
renza ; poi si rappacificano. Il Tommaseo anzi, intorno al 1831, viene incontro al
Carrer, che versava in angustie, proponendoglisi intermediario fra lui ed il Vies-
seux dell’ « Antologia ». Insieme gettano le basi e le direttrici di quella « Collezione
dei classici », che, in seguito, sarà fatica tutta particolare del Carrer. Discutono,
per lettera, del metodo, dell'impostazione pratica, e specialmente finanziaria, del-
l'impresa ; Viesseux e Carrer entrano in corrispondenza diretta, auspice il Tom-
maseo, ma il Carrer, tutto preso dall'edizione delle sue poesie, lascia quasi ca-
dere la collaborazione. Poi la pubblicazione del « Gondoliere » vuole per sè tutto
il poeta veneziano; mentre Tommaseo è occupato dai suoi «Sinonimi». Fin qui
siamo in periodo idilliaco ; è un cielo di primavera, solcato da qualche nuvola,
con qualche minaccia temporalesca, ma con ampie, azzurre schiarite. Quando,
il Tommaseo ritorna a Venezia, nel 1839, il Carrer cosi lo descrive a Benassù Mon-
tanari : « Abbiamo qui il Tommaseo, onesto e piccante qual era anni or sono, e
« men istrice a conversare che non sembri negli scritti ; pur non troppo maneg-
« gevole. Lo ingegno suo sempre più vivido ed elevato, e il discorrere con esso uti-
« lissimo e caro.... Ode pazientemente le osservazioni, che crede leali, e le cerca».
Ritratto non certo iroso, e somigliantissimo all’originale. (Pensando al Tommaseo,
tutto punte ed aculei, ho immaginato più volte l’istrice ; vedo ora che l’opinione
era comune fra quelli che lo avvicinavano). Nella confidenza epistolare, il Car-
rer dunque non passava i limiti, nè smentiva l’amicizia e la confidenza verso il
Tommaseo, il quale invece, pochi mesi dopo (nell’aprile 1840) scriveva al Capponi,
tratteggiando il Carrer come « freddato ed ammencito dalla vita veneziana, inetto
ai forti affetti e ai tradimenti, compagnia scipita, ignudo bruco d’idee ». Quando
si metteva a colorire in fosco, il Tommaseo non lesinava le tinte ! Confrontiamo
le due confidenze epistolari, e vediamo chi, in generosità d’animo ed obbiettività
di giudizio, si lasci vincere. E proprio allora, il Carrer si affannava a difendere,
privatamente ed in pubblico, il bistrattato romanzo del Tommaseo « Fede e bel-
lezza », sforzandosi a metterne in valore i punti dove l'ingegno del Tommaseo ha
lasciato traccie luminose.
Fra Tommaseo e Carrer, in questo campo, la partita di generosità si chiude
sempre con netto vantaggio del poeta veneziano.
Ma le frecciate del Tommaseo vogliono penetrare ancor più nel vivo di quella
carne dolorante per la tisi che ne minava le energie vitali ; vogliono degradarlo
fino all’abiezione. Così la lettera, ben nota, del dicembre 1852, nel « Secondo esi-
lio », vuol far apparire il Carrer piaggiatore di ricchi e di potenti, da questi « quasi
mantenuto » ; ma la smentita viene da tutta la non lunga vita del Carrer, passata
in dignitosa povertà, con scarsi e misurati aiuti ufficiali, e qualche soccorso pri-
