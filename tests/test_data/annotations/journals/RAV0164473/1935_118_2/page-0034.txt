L’autore ha cresciuto difficoltà al suo compito, poiché ha voluto conservare
con rara diligenza i ritmi originali. Non poniamo qui una questione sulla metrica :
il traduttore è pur sempre un artista che interpreta un poeta, e ha pieno diritto
di scegliere il tono, il timbro della sua interpretazione : lodevole appare senza dub-
bio la scelta dei metri che, al nostro orecchio, suonino per accento per cesure
per andamento sillabico in armonia con i ritmi originali, ed ancor più se quelli
uguaglino, come è in questo caso, nel numero delle strofe e dei versi, purché la
costruzione dei ritmi non renda oscura e torbida l’espressione, come spesso avviene
in quest’opera pur tanto coscienziosa e diligente.
La difficoltà di tale impresa non è stata superata sempre e la grande fatica
che facilmente si intuisce non è riuscita molto spesso a dare un’ interpretazione
chiara, limpida, viva.
Ci sono delle sforzature, perfino delle allungature, come : « Me pur dei
giovani — beglianni sospinse il fervore » (1. I, ode XVI), dove quel begliè
una zeppa posta a sostenere un verso che altrimenti zoppica ; delle durezze
senza ragioni artistiche, come : « a trar sdegnoso » della stessa ode ; delle espres-
sioni oscure e in italiano non ortodosse grammaticalmente come : « Da ’1 vin
discorde troppo e le vivide — luci è del Medo la spada » ; e, peggio di tutto, alcune
contorsioni di frase che riproducono movenze latine non ammissibili però in una
lingua priva di casi, come : «... Pluto —• pur con trecento se, quanti annovera —
dì l’anno, tori vuoi l’inflessibile — placar » (1. II, ode XIV) ; dove la costruzione sa-
rebbe : se pur vuoi placar l’inflessibile Pluto con trecento tori, quanti dì annovera
l’anno ; o come «___ai Geloni ed a l’Iberia — colta ed il Rodano a chi disseta
(1. II, ode XX), per: a chi il Rodano disseta.
Sono difetti gravi, per fortuna pochi, ma che lasciano un po’ incerti e dub-
biosi nel giudizio.
Per contro alcune odi sono tradotte veramente bene : con chiarezza, con
proprietà, con equilibrio.
Bella composta armoniosa è quella a Taliarco (1. I, ode IX), che è una fra
le più belle di Orazio e che si presta anche di più alla traduzione per la sua
stessa andatura ; ma tradotte felicemente sono anche molte altre, fra le quali alcune
delle odi romane e il carme secolare, che per la particolare difficoltà che presen-
tano ad una traduzione, rivelano quale abilità di interprete riesca talora ad avere
il Pratesi. Ben riusciti sono in generale gli epodi.
Modesta invece la prefazione in cui nulla vi è di nuovo o notevole, tranne
una appassionata difesa, che piace e persuade, della nobiltà e dignità di Orazio.
Perchè in questa traduzione di Catullo, tanta varietà di metri italiani, senza
corrispondenza alcuna (fatte rare eccezioni) con quelli latini ? Si passa qui all’e-
stremo opposto del Pratesi.
Ha forse l’autore sentito il cantar di Catullo con quelle particolari andature
musicali ? Non si riesce a persuadersene : sembra piuttosto eh’ egli abbia seguito
il ritmo più facile suggeritogli dalla traduzione dei primi versi di ogni carme.
In questa scelta mancano parecchi carmi e non solo quelli la traduzione dei
quali « va, per la sostanza, oltre i confini che la decenza deve imporre anche al-
l’arte », come l’autore premette.
Quanto alla versione, pecca spesso per una tendenza eccessiva all’amplifica-
zione, a cui si comprende che l’autore è trascinato, a suo mal grado, dalle neces-
