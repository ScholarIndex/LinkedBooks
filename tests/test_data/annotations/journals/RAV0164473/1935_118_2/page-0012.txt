tore sa moderarsi e far parlare le cose che stringono e schiacciano l’av-
versario : si ricordi la chiusa del magnifico saggio, giustamente ammi-
rato dal Manzoni, sul padre Bresciani :
Il padre Bresciani è uomo di poco ingegno, e di volgare carattere, senza
fiele, senza spirito, uno di quegli uomini tagliati cosi alla grossa, di cui si dice
con un’aria di benevolo compatimento: — gli è un buon uomo ! — Egli ha studiato
molto sulle cose della lingua, ed ha scritto tra l’altro de’ dialoghi utilissimi, ove
ha raccolto i più bei vocaboli e modi di dire toscani ad uso degli studiosi. Se
costui fosse rimaso nel secolo, sarebbe riuscito un uomo dabbene, lodato da tutti,
perchè non invidiato da nessuno ; rispettato per la sua sincera pietà e bontà
d’animo, consultato spesso per la sua domestichezza con i buoni scrittori e per il
paziente studio della parte famigliare della lingua, di cui pochi hanno pratica.
La sua mala ventura lo ha fatto capitare tra gesuiti ; ed ha dovuto partecipare
ad atti e maneggi, a’ quali non era chiamato nè dal suo ingegno, nè dal suo
carattere ; vestirsi di passioni che non sente, imparare a mentire, a calunniare,
a malignare, ad odiare ; contrarre il labbro ad una ironia, a cui non giunge
la sua poca malizia ; attizzare le ire de’ vincitori contro infelici che sono negli er-
gastoli o nell’esilio ; e, mutata la penna in pugnale, quando il patibolo era così
spesso rizzato in Italia, aggiungere i suoi colpi codardi alla mannaia del carne-
fice. E tutto ciò fatto scioccamente, poiché egli non era nato a questo. Nel secolo,
sarebbe riuscito un uomo dabbene ; gesuita, è riuscito direi che cosa, se la pa-
rola non mi paresse un po’ dura (i).
Dalle cose sempre il De Sanctis sa far scaturire non solo lo sdegno,
ma benanco la commozione, che stringe il cuore e fa chinare reverenti
il capo, come, per citare un esempio, quando conclude così sul Manzoni :
Chi mi ha seguito, vedrà non essere poi maraviglia che quell’uomo, soprav-
vissuto per molti anni a sè stesso, morto in un tempo men favorevole alle sue
opinioni religiose e al suo quietismo politico, ebbe pure tale testimonianza di
onore che per la sua unanimità si può chiamare nazionale. L’Italia, finite le lotte
e calmate le passioni, giusta perchè contenta, mirava in lui l’uomo che meglio
seppe comprenderla, non nella diversità de’ suoi partiti che passano, ma in quella
universalità di tradizioni e di aspirazioni, che sono il fondo della vita nazionale
e che nel momento dell’azione tutti ci unì, a quel modo che tutti fummo uniti
appresso al suo feretro (2).
L’ammirazione si eleva ai fastigi della più intensa e solenne com-
mozione senza che una parola sia stata aggiunta per accattivare il let-
tore e procurare l’effetto, che nasce dal pentimento di chi parla.
Sentimento talmente ricco da raggiungere una monumentalità pla-
stica, nella stessa onda musicale che serpeggia nel periodare vivace
e schietto, che s’immedesima con l’immagine rappresentata. Poiché si
parla di periodi, si pensi alla magnifica analisi di quello del Boccaccio :
Ma dove il periodo boccaccevole diviene una creazione sui generis,un orga-
nismo vivente, è nel lato comico e sensuale del suo mondo. E non è già che vi
adoperi maggiore artificio o finezza ; ma è che qui ci è la musa, vale a dire tutto
un mondo interiore, la malizia, la sensualità, la mordacità, un vero sentimento
comico e sensuale. Ed è questa sentimentalità la sola che la natura abbia con-
cessa al Boccaccio, che penetra in quei flessuosi giri della forma e ne fa le sue
corde. Il suo periodo è una linea curva che serpeggia e guizza ne’ più libidinosi
avvolgimenti, con rientrature e spezzamenti e spostamenti e riempiture ; e sono
(1)L’ebreo di Verona del Bresciani,in Saggi critici,I, pp. 153-4.
(2)La letteratura italiana nel secolo decimonono,I, pp. 106-7.
