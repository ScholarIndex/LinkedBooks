presso a poco, dalle foci del Rubicone a quella del Tevere. A ovest di questa
linea gli antichi storici indicano popolazioni liguri o affini ai Liguri (Euganei,
Aborigini) mai siculi.A sud-est di questa linea sono stati indicati i Siculi (in
Umbria, Piceno, Bruzio) mai liguri.Quindi dati archeologici e tradizioni storiche
concorderebbero nello stabilire una netta differenza fra Liguri e Siculi.
La questione è importantissima, perchè la lingua sicula è parzialmente cono-
sciuta, mentre per la lingua ligure nessuno osa pronunciarsi. Sono state trovate alcune
piccole iscrizioni in Sicilia, altre in Campania, di un tempo precedente le invasioni
sabelliche ; alcuni linguisti greci e romani riportarono parole di Sicilia, e queste
parole sono latine, e di li sono penetrate direttamente nell’ italiano : campo, gelo,
pane, catino, dote, mutuo, libbra, oncia, re,sono parole e cose non meno sicule che
latine. Quindi ormai la affinità fra Latini e Siculi, specialmente dopo i lavori di
Francesco Ribezzo, sembra fuori di discussione. Un critico maligno potrebbe dire
che il Sergi ha sfondato una porta aperta proclamando che i Latini sono Siculi,
e che ha invece commesso un grave errore confondendo i Siculi coi Liguri.
E invece non è cosi. L’ affinità fra Siculi e Liguri, che egli ha intuita e non
dimostrata, è per me sicura, e nonostante i molti secoli durante i quali i due
popoli furono separati, e le diverse correnti di civiltà a cui furono esposti, è pos-
sibile darne una dimostrazione precisa. Bisogna però non contentarsi di pochi
confronti toponomastici, ma mettere a contributo tutta la toponomastica antica
e moderna, le voci dialettali, i nomi propri di persona e di divinità. Allora si
vede che Liguria, Alpi, Calabria, Sicilia, non sono che provincie di quel territorio
« mediterraneo » di cui per il primo il Ribezzo si accorse, ma che è molto più
esteso di quanto egli si immagini, perchè comprende, oltre alle rive dell’ Egeo e
l’Italia meridionale, l’intera Gallia, la Spagna settentrionale, la valle del Reno,
ed ha lasciato traccie sparse in tutta la penisola Balcanica, in Oriente fino al
Caucaso e ai monti della Persia, perfino in Scandinavia, in Libia e in Mauritania.
A forza di confronti, si riesce non di rado a comprendere, almeno da lontano, il
significato delle principali radici. Qualcheduna ci è rivelata dai dialetti, altra da
antiche glosse, altra dalla caratteristica natura dei luoghi a cui i nomi costante-
mente si riferiscono.
Non è certamente questo il luogo di dar le prove di quanto asserisco. Mi
contenterò di darne qualche singolare caso, da esempi che il Sergi cita. Egli no-
mina in Sicilia un fiume Terias,che si ripete in Frigia. Ma a Terias corrisponde
certamente il figure Tarus,il Taro. Applicando la nota desinenza figure in - asco,
troveremo « tarasca », figura leggendaria, specie di drago, celebre a Tarascona.
« Tarascona » è certamente della stessa famiglia, e ve ne sono due, la nota città
di Tartarin sul Rodano, e un’altra nei Pirenei. Camillo Jullien ha supposto che
« tarascó» volesse dire, in origine, guado, passo di fiume. Nulla di più probabile ;
io vedo qui una radice tar « trapassare, consumare » che si trova nel latino terere
e in terebellum,trivello, in una parola tarincaa desinenza figure, punta, asticella
di ferro, e certo anche in « tarlo » e « tarma » animali che forano e consumano,
nel napoletano « tarallo » ciambella, dolce traforato. Taranto è « la città del foro »
essendo impiantata sull’ isoletta nel trapasso dal Mar Grande al Mar Piccolo.
« Alba» fiume siculo, è parente del vecchio nome del Tevere Albula,del fiume
Albegna di Toscana (Albinia)e del fiumicello Arbia di dantesca memoria. Un
puro caso ha voluto che questa forma manchi nella Liguria storica, ma esiste
nelle Alpi (Albula e passo dell’ Albula, Albigna e ghiacciaio dell’ Albigna, valle
