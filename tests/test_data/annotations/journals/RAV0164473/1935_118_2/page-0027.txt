Motivi non artificiosamente orchestrati, ma rivissuti in una narrazione di
vita, in scorci rapidi e sobrii, che chiamare sapienti sarebbe fare offesa all’autore,
il quale sente la veritàdel suo libro, e ha « voluto di proposito che la sua storia
fosse parlata quasi » ; ma la cui semplicità, che l’autore vuol chiamare giornali-
stica, è più prossima parente dell'intuizione d’arte, che non i paradigmi « degli
aggruppamenti letterari » cosi icasticamente spregiati nella prefazione.
Del resto questa unità e dualità di ispirazione è testimoniata da scritti pre-
cedenti del D’Aroma. Autore di opere sul Fascismo, lo è anche di un libro inti-
tolato « Contadino : la tua famiglia ». E quando avrò detto che la famiglia del
protagonista di « 1902 » è gente della terra, possidenti di campagna, avrò detto
tutto del secondo motivo lirico di questo romanzo. Secondo nella mia enuncia-
zione, e forse anche nell’intenzione dell’autore. Ma tuttavia artisticamente il più
felice, il più concreto. Se la parte, dirò così, politica del libro è quella che dà il
tono a tutto, tono umanamente sconsolato e inquieto, la parte affettiva, con la
sua varietà d’oggetti, di situazioni, con la stessa labilità degli episodi, con la stessa
libertà di atteggiamenti, è quella che si crea in modo più spontaneo, anche come
visione pittorica, oltre che come reazione di sentimenti ed espressione d’essi.
La morte della madre ; il ritrovarsi dei due amanti (« non ci fu il più forte
e il più debole : impallidirono tutti e due con violenza, impacciati ») ; la scena della
lite fra l’amante divenuta mamma e sua madre che viene a proporle «una vita comoda
e facile » ; la Luciana mutata verso il marito dalla presenza della sua creatura
(della sua creatura che ogni tanto s’ ammala, che ha gli occhi rossi e la testina si copre di croste sempre più,
così che sembra un piccolo uomo martoriato, dalla bocca grande, sempre aperta e dolorosa... Che pianto inu-
mano ! È di sussulti, di piccoli gridi improvvisi di rivolta, di manine accorate che ghermiscono i lenz,noli e
respingono la mamma, quasi a dirle l’inutilità della carezza o di una ninna - nanna senza fine detta a fior di
cuscino) ;
la stanchezza dei due amanti, che diviene maternamente feroce nella donna quando
il padre stanco s’addormenta durante l’agonia del piccino, e, quando « il bimbo
è rimasto al paese, sotto tanti fiori », diviene ineluttabile separazione ; sono dette
in pagine o in tratti sinceri, pieni d’intuizione umana senza retorica, schietti
senza crudezza.
Anche un altro amore - disamore, e la tenerezza matura per il fratello
nuovo alla vita, hanno tocchi spiritualmente profondi, e acquistano assai dal-
l’essere scarni e narrati come senza importanza, con il continuo falso-bordone
dell’amarezza fondamentale.
Ma ciò che nella gamma affettiva ha forse radici più intimamente cordiali
e diviene insieme rappresentazione e sentimento, stato d’animo e figura, è l’amor
del paese, della terra, con quel centro fermo, secolare, stabile, della casa antica.
Non per niente si pianta lì proprio sul principio del libro. E diviene richiamo
quando tutto è disperato nella vita. Terra di pastori dai bei cani che « sdraiati,
sembravano diaconi di una Cattedrale ; in lotta davano un senso confuso di gran-
diosità e di terrore » ; dove ancora si sentivano tintinnare le sonagliere dei muli
« che tornavano dalla montagna e venivano a caricare il pane e l’olio » per gli
uomini rimasti sui pascoli. Terra di aratori, la cui festa era la gara notturna della
Madonna del Solco, e una vacca caduta « che traversando un fosso nel buio pesto,
si ruppe una gamba e rimase là con quello sguardo buono, senza lamenti, tutta
una notte, finché alla mattina un macellaio l’andò a uccidere lassù », poteva essere
uno di quei ricordi che non abbandonano più. La terra ch’era personificata dal
nonno, in contrapposto con la vigliacca indolenza del figlio, con l’inquietudine
