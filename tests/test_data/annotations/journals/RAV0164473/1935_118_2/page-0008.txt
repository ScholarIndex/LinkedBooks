6i
stizia allo spirito che anima la prosa desanctisiana, alla quale essa è stata
resa solamente dal Croce (i).
La forma tipica, peraltro, di una vera e propria incomprensione
del valore artistico della prosa desanctisiana resterà; sépipre il giudizio
del D’Annunzio, premesso alla «Beata riva» di Angelo Conti (2), l’infe-
condo asceta della Bellezza, il Daniele Glauro di « Il fuoco ».
Infatti, quando Gabriele D’Annunzio definisce « priva di stile »
l’opera desanctisiana pone, in modo definitivo, al confronto due conce-
zioni dello stile, che si fondano poi su due Weltanschauungen :quella
desanctisiana, basata su una concezione austera e seria della vita in-
tesa come missione, che concepisce lo stile come forma ;come pas-
sione che si placa nella creazione della fantasia ; come interiorità che
s’illumina e si modula nel ritmo ideale d’un’intima armonia e quella
dannunziana, voluttuosa e dilettantistica, che pone lo stile nel for-
malismo,nella sonorità grandiosa e barocca dei periodi costruiti con
gusto e sapienza alessandrina, nel gioco lussureggiante delle imma-
gini che recano diletto senza commozione e senza sogno.
Si spiega benissimo che un gustoformalistico e dilettantistico sia
incapace di comprendere la vita intima di uno stile che rifugge dal
belletto, dal compiacimento, dalle veneri.
Nessuna meraviglia quindi che al D’Ànnunzio — che il De Sanctis
avrebbe forse detto spesso « artista » e non « poeta » e fors’anche il più
delle volte « artefice » invece di « artista », scoprendo col suo senso finis-
simo dell’arte quel vuoto che oggi si comincia ad avvertire nei giar-
dini d’Armida creati dalla sensuale e libidinosa immaginazione del-
l’aulico e immaginifico autore di opere che pur si chiamano e sono
le «Laudi» ed il «Trionfo della morte» — nessuna meraviglia, quindi, che
ad un tale gustolo stile desanctisiano, nella sua maschia ed efficace
sincerità, appaia intessuto di immagini mostruose.
È la vita troppo spesso di stucco e da scenario che si meraviglia
dell’originalità e dell’apparente disarmonia della vita reale !
Quando il De Sanctis interrompe il cursusdelle sue memorie e parla
delle sue condizioni, mentre scrive, e d’una passeggiata per le vie della
vecchia Napoli, nelle quali aveva abitato nella sua giovinezza (3) ;
quando egli interrompe il filo dèi suo capitolo su Machiavelli della
« Storia della letteratura italiana » per esclamare :
In questo momento che scrivo, le campane suonano a distesa e annunziano
l’entrata degli italiani a Roma. Il potere temporale crolla, e si grida il « viva »
all’Unità d’Italia. Sia gloria al Machiavelli ! (4) ;
(1)La letteratura della nuova Italia,Bari, Laterza, 1921, I, p. 377. Una
acuta osservazione sullo stile, tutto cose, del De Sanctis è quella di Francesco
Fiorentino, che lo dice « aristotelico » (cfr. In memoria di F. de Sanctisa cura
di M. Mandalari, Napoli, Morano, 1884, p. 162).
(2)Milano, Treves, 1900, pp. XXXVI-XLIV.
(3)La giovinezza,pp. 198-200.
(4)II, p. 100.
