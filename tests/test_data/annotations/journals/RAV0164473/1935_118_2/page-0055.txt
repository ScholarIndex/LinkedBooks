0compromessi di nessun genere, ma mirare unicamente a prezzo di
qualunque sforzo, di qualunque sacrificio, alla grandezza, alla dignità,
all’avvenire di Venezia, orgogliosa ed impaziente di riprendere le sue
nobili tradizioni di fiera resistenza contro un secolare nemico d’Italia.
Ed il Manin sente la sua responsabilità e intende obbedire agli impe-
gni assunti avanti all’Arsenale e in Piazza San Marco con la solennità
del giuramento, e di essere incondizionatamente geloso e fedele inter-
prete delle aspirazioni, del forte volere del popolo oramai suo. Per il
Mazzini, tuttavia, Daniele Manin è il rappresentante più cospicuo di
quanti odiano lo straniero e non dissimulano le loro diffidenze e la loro
ostilità alle ambizioni dinastiche e regionali del Piemonte. Ebbene:
questa particolare identità di vedute non può offrire una favorevole
occasione, un provvido ed efficace addentellato ai due insigni uomini
per tentare i primi contatti, sia pure di cortese e deferente amicizia,
ed auspicare con qualche speranza, prossima o lontana, un’intesa di
idee politiche, una comunanza di programma nei mezzi di azione, de-
stinati nel loro svolgimento a concretarsi e ad integrarsi nel campo
della. realtà, con opera fervida, irradiata da passione patria e nel nome
santo d’Italia ?
Legato da antica dimestichezza col Tommaseo, di cui, se conosceva
1sentimenti repubblicani e l’aperta e irriducibile avversione al Piemonte,
non ignorava il carattere scontroso e diseguale, il Mazzini agli ultimi di
aprile del 1848 gli scrive anche per cancellare del tutto l’increscioso
ricordo di un’aspra polemica sostenuta con qualche intemperanza di
forma pochi anni avanti. E gli accenna alle difficoltà della situazione
politica ed alla necessità di procedere di accordo nel difendere Venezia,
alle cui sorti è in grado di provvedere utilmente con aiuti di soldati
di varia provenienza. Per siffatta ragione, egli, il Mazzini, ha in animo
di stringere rapporti diretti, e d’aprire eventuali concrete trattative col
Manin. Il Tommaseo, alla sua volta, coerente sempre, tanto per ado-
perare un eufemismo, alla propria incoerenza, da una parte si affretta
a consigliare il Mazzini a non correr troppo, a non crearsi illusioni, a
evitare scandali : dall’altra, presso il Manin, che dimostrava le migliori
disposizioni, una legittima impazienza direi di chiamare a Venezia il
Mazzini, per servirsene, insinua con l’usata innocenza il Tommaseo, a
suo agio — e questa è testimonianza preziosa, anche se espressa con
parole più livide che oscure — insiste per distoglierlo dalla idea stranis-
sima di prendere dei contatti con un declamatore pericoloso. Per il
Tommaseo, Mazzini e Manin sono due nature diverse, due durezze, due
loquacità l’una in iscritto, e l’altra a voce, alternate con silenzi pieni
di disdegni e di ombre, che si urteranno al primo colloquio. E tanto
per metter forse in pace la sua coscienza o per sviluppare del tutto il
suo pensiero, il Tommaseo aggiunge che se non si fosse sentito legato
dall’amore per Venezia egli avrebbe colta la buona occasione per ve-
dere qui il Mazzini — e sapete perchè ? — per metterlo in due giorni
contro il Manin : anzi si sarebbe associato ai mazziniani più ardenti
e li avrebbe armati della sua popolarità. Propositi, ognun vede, lode-
volissimi...
