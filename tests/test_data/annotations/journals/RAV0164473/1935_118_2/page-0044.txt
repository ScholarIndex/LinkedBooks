Se il linguaggio è espressione d’interiorità, se è anzi la vita stessa ; se la per-
sonalità del lettore non si annienta e se le interpretazioni d’una poesia possono
naturalmente essere varie, avremo anche varie forme di lettura, vari tipi di
lettori. Possiamo, allora, formulare un trattato sulla buona lettura ? Oppure
ammettiamo che ogni lettore abbia il suo ?
Si ripete, in altri termini, qui il problema che tormentò in questi ultimi de-
cenni la pedagogia. Se educatori si nasce, se l’atto educativo è diretta espressione
di una personalità e tutta la coinvolge e il suo valore è in rapporto con la ric-
chezza spirituale del maestro, è possibile fondare una didattica che giovi agli al-
tri, che sia utile a tutti ? In generale s’è risposto che no. Un metodo educativo,
nasce con la persona che lo esprime e si risolve nell’atto ch’è vita e che non si
ripete. Un maestro non può ripetere con efficacia vera un altro maestro. Si educa
saviamente, e potremo dire : si legge bene, in virtù di qualità e di corrispondenti
abilità intrinseche di cui siamo dotati.
Una metodologia educativa, un insieme di norme per leggere bene, che
abbiano valore universale, che possano, una volta apprese, tradursi in atto, dif-
ficilmente possono costituirsi.
Ma come per l’educazione e per l’insegnamento, se una didattica generale
non possa formularsi con la pretesa di valere per tutti, giovano la conoscenza
delle esperienze altrui, l’esempio di valenti educatori, le autobiografie dei grandi
maestri ; così per la lettura, e potremo dire analogamente per ogni arte, valgono
l’esempio di capaci lettori-artisti e l’esplorazione che qualcuno sa e può compiere
di sè appunto in quanto lettore e che venga da lui schiettamente narrata. Ri-
vivere il tormento generatore di un atto.
Di più : sondata preventivamente la lirica e intesa a fondo, bisogna tra-
durla nella espressione orale, con la voce, animarla di suoni. Per quanto varie
sieno le interpretazioni, c’è una tecnica della lettura, che ci si pone innanzi, con
tutti i suoi problemi ; come c’ è una esecuzione strumentale o vocale per ogni
motivo musicale, come ogni fiamma educativa si attua in forme adeguate. La
soluzione di questi problemi, che sono eguali per tutti, senza dubbio, vale per
ciascun lettore.
Il libro del Ferriguto soddisfa alla duplice esigenza : a quella teorica, per
quanto controversa, e a quella pratica o esecutiva, che vorremmo dire, nel no-
stro caso, musicale.
Per la prima, saldo al suo concetto di una lettura che consuoni con la poe-
sia, e ciò mediante lo studio della lirica, egli ha profuso nel suo libro attente e
amorose esegesi di una serie svariata d'i liriche della nostra letteratura di tutti i
tempi e dei più disparati nostri poeti. Sotto questo riguardo il libro è un ottimo
manuale di analisi estetiche, allo scopo della lettura ; analisi complete, perchè al-
l’esame dei motivi lirici ideali e sentimentali di una lirica si accompagna l’indi-
cazione dei modi espressivi della lettura di essa, sì che ne viene una visione in-
tegrale nuova.
Per la parte esecutiva la trattazione è ricca ed esauriente ; in gran parte
originale e d’alto interesse. Tutti i quesiti, che vorremmo chiamare tecnici, della
lettura sono esaminati, chiariti e discussi, spesso con note polemiche vivaci, e
ognuno è seguito da una abbondante esemplificazione.
I capitoli sul tempo(allargare o restringere) sul tono(i piani e i forti) sul
ritmo,sul registro,sulle pause,sulla consonanza espressiva,sul valore di metro
