Altrove la maniera è di più deciso tipo leopardiano, il che non
toglie che manchi lo stesso l’originalità :
Questo fulgido sole
Illuminar non può l’anima mia ;
Nè tu, vaga fanciulla,
Un palpito destar puoi nel mio cuore.
Nè, se di mille soli
E di mille beltà splendesse il raggio,
Ancor pago sarei. Questa infinita
Beltà, che al vulgo par mirabil cosa,
Ê dell’occhio mortai palese errore,
È il belletto del nulla. Invan, Natura,
Con tanta grazia mi sorridi. Io scorgo,
Nel tuo riso, uno scherno ; e non ti credo.
Così talora in me sorgono, a mille,
De’ tuoi soli più fulgidi fantasmi,
Di ch’io rido : — e de’ tuoi, forse, tu ridi, (i)
Il De Sanctis si venne anche provando in lavori di traduzione e,
per non parlare di un giovanile volgarizzamento dalla prosa umanistica
dell’Eritreo (2), abbiamo di lui frammenti di una versione del «Faust»(3)
e la traduzione di alcune liriche di Goethe, Schiller, Matthison, Stol-
berg ed Holty (4).
Ma si tratta di lavori, invero, di scarsissima importanza : ed il suo più
notevole tentativo letterario, che sia giunto sino a noi, è invece senza
dubbio per estensione il «Torquato Tasso», nel quale il De Sanctis venne
ricalcando con immaginazione romantica le vicende del poeta infe-
lice (5).
Ma anche questo lavoro, che egli nel periodo dell’esilio inviò al
concorso baùdito dal San Martino (6) — così come aveva proposto alla
Compagnia Reale del Carignano, che lo rifiutò per le difficoltà del-
l’allestimento scenico, il «Colombo», (7) — non accresce di gran che la
fama del De Sanctis.
Miglior considerazione, fra questi tentativi, merita il robusto e
vigoroso carme «La prigione» (8) scritto nelle carceri di Castel delPOvo,
(1)Memorie e scritti giovanili,II. p. 233. I versi Sul caffè,pubblicati in
Nuova A ntologia,(1 ottobre 1908, pp. 492-3) e ristampati in Memorie e scritti gio-
vanili,II, pp. 225-6 sono anch’ essi appena tentativo letterario.
(2)Edmondo Cione, De Sanctis traduttore dell'Eritreo(in B. Croce, E. Cione,
C. Muscetta, Studi desanctisiani,Napoli, Guida, 1931, pp. 57-75).
(3)Memorie e scritti giovanili,II, pp. 169-211.
(4)Cfr. Saggi critici,ed. Cortese, Napoli, Morano, 1930-2, pp. 247-74.
(5)Ê pubblicato ora in Memorie e scritti giovanili,II, pp. 121-68. Sulla
figura del Tasso e sull’interessamento che suscitava nel De Sanctis, cfr. oltre
ai versi in Memorie e scritti giovanili,II, pp. 223-30 : Storia della letteratura ita-
liana,II, p. 150 e p. 152, e La letteratura italiana nel secolo decimonono,ed.
Cortese, Napoli, Morano, 1931-3, II, p. 143. Questi passi vanno confrontati coji
Edgar Quinet, Les révolutions d’Italie,Paris, Pagnerre, 1857 [ia ed. 1848], p. 416.
(6)Cfr. Pagine sparse,ed. Croce, Bari, Laterza, p. 122, e La critica,XII,
(1914), p. 172.
(7)Ferrieri, loc. cit. 1934, P- 122.
(8)Memorie e scritti giovanili,II, pp. 111-20.
