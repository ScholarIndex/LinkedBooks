senza cessioni, di un accorato rimpianto virilmente sofferto, che saranno certa-
mente romanzate, abbellite, rifatte, ma danno il senso dell’uomo vivo, quale sareb-
be voluto essere e non potè.
Non si creda a un nostro puerile entusiasmo. Nè a un nostro eccesso di
credulità, o di pietà male apposta. Alla fine dei conti, fatte cioè tutte le possibili
tare alle cose che il Rolfe ci narra di sè, rimane a sufficienza scoperto il fondo
umano. E alla sofferenza non si riesce a non dar peso, e ai modi della vita e
alle deluse speranze, quando, come qui, si legge un brano di sofferta autobiografia.
Non è difficile essere presi, quando il modo della scrittura è aderente alla narra-
zione assai più come una carne che come un abito. E non si vuol dire con questo
che il Rolfe sia un grande scrittore. È che molti diventano poeti quando parlano
di sè. E dai modi ricorrenti nella prosa del Rolfe, questa volta accentuati, par
di sentire la voce di un uomo eccezionalmente attento, e con rare qualità di at-
tenzione ai suoi moti, alle sue impressioni, e una maniera di rendere i sentimenti
infinitamente consapevole, studiatissima, diretta, precisa, anche se a volte contami-
nata delle grazie decadenti della fin di secolo inglese : della quale un che di vago e
immanente pare talora presiedere all’ elaborazione e persino all’ ispirazione. Ma
sono grazie ben invecchiate, che incominciano ad avere un fascino e a trovare
amatori. Mentre nella forza stilistica, del Rolfe è come il presagio di una ver-
ginità e astinenza fruttifera di chiarezza pronta e vivace ; e il modo della scrit-
tura pare specchio di una vita cui la regola imposta dalla volontà, se pur rotta
di tanto in tanto, impresse il suo segno. E in certi fulminei tratti che non sono
che suoi, e che non nascono soltanto da ardore polemico, ma da un interno bi-
sogno, gridi disperati, voglia di collaborazione con uomini degni, è del Rolfe il
migliore sigillo, la tonalità più autentica e alta.
Aldo Camerino
RASSEGNA DI LETTERATURA ITALIANA : SETTECENTO
Mario Rubini : Studi sulla critica letteraria del’700. — Firenze, La Civiltà Moderna,
1934. — L- 8.—.
Le Osservazionidel Muratori al Canzoniere petrarchesco ci appaiono oggi il frutto
d’ un modo di sentire e di giudicare la poesia del tutto superato : tra noi ed
esse, come tra noi e tutta la critica consimile, stanno il romanticismo e 1’ espe-
rienza d’ una critica che dal Foscolo al De Sanctis, dal Croce ai più moderni, ci
à avvezzati a considerare la poesia essenzialmente come espressione di sentimenti
e di affetti, ed a chiederci anzitutto, innanzi ad essa, conto delle nostre impres-
sioni, in un desiderio di chiarificazione interiore che va alle volte sino all’ esagera-
zione e con una sorveglianza e uno scrupolo che giungono, qualche volta, sino a
precluderci proprio la gioia di sentirne e gustarne con abbandono la bellezza.
Gli antichi, come il Muratori, non sentivano forse molto diversamente da
noi : almeno, quelli che sono oggi per noi grosso modo,i capolavori del Petrarca,
erano tali anche per il Muratori ; ma tra noi e lui c’ è la capacità, che noi ab-
biamo ed a lui mancava, di motivare, esteticamente e non retoricamente, le
proprie impressioni.
fi Muratori sentirà, proprio come il De Sanctis, che « Levommi il mio pensier
in parte ov’era» è «un de’ più belli ; ed ha pochi pari» tra i sonetti del Petrarca;
