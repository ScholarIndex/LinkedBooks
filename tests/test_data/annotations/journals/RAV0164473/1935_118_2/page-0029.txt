tuto pubblicare neppure ora, dice il Symons, senza radicali mutamenti per quanto
riguarda uno dei personaggi. Si tratta di trecento fitte pagine : e non son poche
per un libello nel quale un filo di trama amorosa si introduce, diremmo, quasi a
giustificazione dell’autore ; come se comprendesse di farla troppo grossa nell’esporre
al pubblico dissidi strettamente personali e beghe e cavillosi referti di mancanze
di parola, perfidie (altrui) imperdonabili e orrori a dirittura, che non riguardano
che lui, Rolfe. Sono sfoghi che troverebbero il loro posto in un ricorso presso il
tribunale. Ma si apparentano, per chi si trovi a leggerli in un libro presentato
come « romanzo », a infinite storie di truffe o malintesi che la tradizione vuole
ognuno confidi alle orecchie pazienti del proprio portiere.
In tali circostanze, non varrebbe la pena di parlare di questo libro del
Rolfe ; tanto più che, dissentendo in parte dall’ opinione del Symons, non riu-
sciamo a preferirne la parte non autobiografica, e quindi tutta d’invenzione. Ma
si tratta di uno strano scrittore ; di uno che ha avvezzato chi lo frequenti a sor-
prese e interesse diversi dal consueto. Malgrado lentezze e ripetizioni, e un troppo
vivo odor di vero contrasto e di vera sofferenza, che finiscono per colpirci piut-
tosto come un racconto di casi personali ascoltati, magari senza troppa buona
voglia, che come qualche cosa di quello che siamo avvezzi ad aspettarci nella
prosa di uno scrittore, il libro si fa leggere con inquieta attenzione. Richiede, a
volte, uno sforzo, o un poco di buona volontà, ma soddisfa, in complesso, e l’inte-
resse, in qualche momento sonnecchiante, presto si ridesta. E la vicenda romanzesca,
per quanto, rolfianamente, strana e tutt’ altro che scevra di contrasti impreveduti,
finisce col reggersi in virtù della figura del protagonista : un uomo come, grazie
a Dio, non ve ne sono molti. Il quale è descritto scrittore eccentrico, uomo reli-
gioso e di ferrea volontà e di sapere eclettico ; di pronta risposta, intollerante,
coraggioso, limpido, sarcastico ; ottimo uomo di sport ;poeta e gran conoscitore
di uomini ; rinchiuso in sè stesso, non per scontrosità vera e propria, quanto per-
chè, deluso nella non lunga vita dai contatti con i suoi contemporanei, ne ha la
tema ; e conserva, inguaribile, un’ avversione che si manifesta a ogni approccio.
E molte altre cose. Quelle che, messe insieme, e corredate di una misteriosità
indefinibile, che forse non appare abbastanza in questa autobiografia romanzata
dell’ età veneziana della sua vita, fanno il ritratto di Nicholas Crabbe : al secolo,
Frederick Rolfe.
Il luogo è Venezia nel 1908, vista da un inglese pieno di intelligenza e di
buona volontà, intento a capire come sieno fatti questi veneziani e dispostissimo
a dirne bene. Qualche osservazione tagliente o qualche tratto di incomprensione
non sciupano la curiosa e minuziosa e per noi interessante relazione di vita ve-
neziana. Si tratta di uomo pronto ad assorbire, a far suo, tutto quello che vede.
Di un essere che i noti dati biografici ci consentono di chiamare d’eccezione nel
più lato senso della parola. E questo suo anno di vita veneziana si svolge, con
contatti col popolo e gli albergatori, con qualche borghese e parecchia gente
minuta, in modo che basterebbe da solo a dare interesse alla lettura. Pare altri
soli scaldassero la Venezia di allora. E par di sentir risalire, da ricordi infantili,
alla lettura di un nome o di un casato accuratamente riprodotto, a un par-
ticolare da nulla che pure, oltre a quella del Rolfe, colpi la nostra fantasia
bambina, tutto un mondo fra il provinciale e il cosmopolita che ci rimase
negli occhi. Non diciamo si tratti di un documento prezioso. E chissà mai
quante cose, viste di traverso, ci sono sfuggite. Ci pare che, da artista, il
