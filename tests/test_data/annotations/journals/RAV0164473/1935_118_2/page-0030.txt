Rolfe abbia sentito 1’ ambiente; e ne riproduca un che di raro e perduto
che noi stessi non potremmo forse definire ; e che a priori gli vadano perdonati con-
trollabili svarioni, impermeabilità da straniero, partiti presi e fors’ anco invenzioni
che stanno accanto a cose vedute per davvero. E al Rolfe che narra la vita del pro-
tagonista, le sue relazioni con la colonia inglese e le sue infinite beghe ; che scio-
rina interminabili lettere di recriminazioni, proteste, minaccie verso i suoi amici-
nemici d’Inghilterra, diamo il benvenuto nella falange degli scrittori che si sono
occupati di Venezia. Ha preso per ambiente questo nostro che ha amato. E corre
in ogni pagina un lievito amabile di simpatia. Vedano altri le manchevolezze,
chè qui non ve n’ è lo spazio ; e non è del nostro temperamento far di tali questioni.
La vicenda, che si può dire non racchiudere se non la cronaca della vita
agitata del Crabbe, ridotto, alla fine, alla miseria e alla fame, è punteggiata di
passaggi polemici e vendette, delle quali si sente il gusto vivo nell’ aspro sapor
d’invettiva. Le si annoda una storia d’ amore ; 1’ amore del Crabbe per una po-
polana veneziana che egli salva per caso dal terremoto di Messina. Ermenegilda
Falier diviene, giovane com’ è e quasi asessuata, il servo e gondoliere affezionato
del Crabbe, e mentre il padrone è alla fame, « Zildo » ha una calma comoda sicu-
rezza, procurata con gli ultimi mezzi del « paròn ». La vicenda finisce col rialzo
delle azioni finanziarie del Crabbe, e con un matrimonio. E non vale nemmeno
la pena di narrarla, tanto è gracile e tanto lenti sono i nessi ; e, in fondo, tanto
poca è la sua importanza. Quello che importa, come già in « Hadrian VII », e
forse questa volta ancor più, è il ritratto del protagonista.
E si sa che cosa, possa avere interesse nel ritratto di uno scrittore. Finisce
che più dei suoi sentimenti e delle sue, stavolta davvero pietose, disgrazie, e delle
avventure e degli amori, conta la reazione della sua penna su codeste contingenze.
Il modo più del fatto. Lo stile, in quanto è 1’ uomo. Scritto quattro anni dopo
« Hadrian VII », « The Desire and Pursuit of the Whole », malgrado tutti i difetti
insiti in una scrittura programmaticamente polemica, e quindi, come romanzo,
assolutamente inferiore, ci fa rilevare la nuova maturità di una penna forbita,
incisiva, inesorabile, capace di saporite lungaggini come di lapidarie trovate irre-
sistibili ; e che davvero sa le tempeste. Saranno tempeste in un bicchier d’acqua.
Ma tutto sta nel modo col quale chi soffre un male accoglie le sofferenze. E il
Rolfe era nato per contribuire — non senza attivi sforzi per aumentarlo — al
dolore del mondo.
Chi sia curioso del retrobottega della letteratura, e voglia cogliere in un’opera
i segni della fecondazione paziente, del travaglio, della nascita, quasi più inte-
ressandosene che del risultato, è servito a dovere da questo scritto che, serqua
di fatti personali, scodella bollenti le impressioni ; e dà il senso di una sofferenza
al tempo stesso umana e letteraria. Stavolta, se mai questo avvenne, la vicenda
è tutt’uno con lo scritto. E chi, per averlo frequentato come scrittore, sappia
come il Rolfe abbia il dono dell’ invettiva, la grazia del motto, il senso innato
del punto da colpire e una quasi inumana capacità di ironia sveglia, implacabile,
e si potrebbe dire insonne e tormentosa, immagina che cosa possa aver ricavato
scrivendo su per giù, man mano che gli avvenimenti urgevano, con T amara sod-
disfazione di una vendetta — pare, la sola possibile — che si maturava e raf-
freddava nel libro, perfezionata : mentre la vita gli dava torto, ogni giorno. Vi
sono delle sentenze piene di un freddo, incattivito furore : e par di sentire il tono
irato e maniaco col quale il Rolfe doveva rileggerle. E altre, miste di una dolcezza
