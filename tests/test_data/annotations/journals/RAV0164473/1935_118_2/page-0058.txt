prima che sia unita, pregiudica e nuoce. Ora è il momento di can-
cellare la vergogna di Campoformio, di salvare Venezia e di assicurare
forse così i destini di tutta la Penisola. Non manca in queste parole
qualcosa che possa interessare anche e sopratutto il Mazzini.
Ma Venezia, potrebbe osservare qualcuno, non si è affrancata dal
giogo straniero inneggiando alla Repubblica ? Si, risponde il Manin,
perchè non aveva tradizioni di altra natura, ma non perchè obbedisse
o intendesse obbedire al vangelo mazziniano. Anche Pio IX, egli
aggiungerebbe, nel colloquio col Giustiniani ai primi di maggio del
1848 ricordava che gli si erano attribuiti pensieri che non aveva mai
avuti, di una repubblica italiana ; non certo quale la vagheggiava il
Mazzini.
Qualunque altro tentativo epistolare da parte dell’agitatore ligure
non ha più ragione di essere : nell’animo dei due insigni patrioti, tra-
montava la speranza, la sublime illusione di avvalorarsi, d’integrarsi
scambievolmente, sia pure conciliando sopra un terreno di mutue, di-
gnitose concessioni, le idealità dottrinarie e le esigenze imperiose del
più rigido realismo storico. Ed anche quando l’armistizio di Salasco,
la partenza da Venezia dei Commissari Piemontesi ed il sorgere del
Circolo Italiano parve crescessero nuove ali all’antico volere del Mazzini,
per cui non esitava a bandire il suo verbo d’intransigenza al Governo
Veneziano, senza più parlare di aiuti francesi o d’altri Stati, il Manin
rimaneva al suo posto, tenace e convinto fautore e propugnatore del
suo programma.
Il destino additava così ancora una volta, a queste anime grandi,
unite dalla stessa cocente passione per l’Italia, due diverse vie da per-
correre, due compiti, due missioni da esplicare, ma nell’interesse su-
premo, e per il bene delle nazionali rivendicazioni. Lottatori formidabili,
ma memori ciascuno sempre delle antiche benemerenze conseguite dall’al-
tro in un proprio campo, Giuseppe Mazzini e Daniele Manin, si con-
tenderanno, nel ’56, il terreno e la vittoria : ma se è vero che
l’accordo delle antitesi, l’armonia dei contrari divennero l’enuncia-
zione favorita della politica italiana, è innegabile che pur attraverso
polemiche talvolta intemperanti ed aspre, fu anche per opera di questi
due grandi spiriti che la Rivoluzione Italiana e la Monarchia di Savoia
confluirono entrambe in un’unica corrente per il più radioso divenire
della Patria.
Alfonso Abruzzese
