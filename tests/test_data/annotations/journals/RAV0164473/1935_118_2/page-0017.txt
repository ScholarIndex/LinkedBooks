sicché non sai se ivi l’uomo sia uomo o bestia : l’eroe di questo mondo comico
e plebeo è Vanni Fucci, che dice di sè : « Son Vanni Fucci — Bestia, e Pistoia mi
fu degna tana » (i) —,
oppure come quella davvero acuta e fine tra la « collera » e la « stizza » :
Io vi ho detto che la differenza fra l’uomo coraggioso e l’uomo timido è che
il primo ha le reazioni contro le impressioni violente esterne, ed il secondo non
ne ha. Ma ora vi dico che la reazione c’è ma avviene ch’essa si sviluppi dopo rin-
contro : il coraggioso reagisce sotto le impressioni, ed il timido dopo che gli è tor-
nato il sentimento della sua personalità ; e la reazione, che si opera in lui, si
chiama stizza. La differenza fra la collera e la stizza è la seguente : la collera è la
facoltà del forte, si rivolge contro le impressioni presenti per spezzarle, mette
capo nella volontà, e dà per risultato la vendetta ; la stizza, è la qualità dei vili,
de’ fanciulli e de’ paurosi : essa è la collera per la collera, ma senza scopo e sola-
mente come sfogo. Coloro che hanno subito la pressione violenta della paura,
hanno bisogno di sfogare : voi trovate perciò la stizza in don Abbondio, il quale
ha subita una pressione di quella fatta, ed ora sente il bisogno di cacciare tutto
il fiele che ha in corpo. La stizza è come la valvola di sicurezza dell’uomo pau-
roso, che senza di essa scoppierebbe (2).
Questa finezza nella caratterizzazione psicologica spiega la forza
incisiva del De Sanctis nei suoi ritratti come, per esempio, in quello
contrapposto di Dante e Petrarca :
[Dante] disdegnoso e vendicativo, volle dei nemici, e li ebbe degni di sè,
grandi e implacabili ; ma il Petrarca aveva un po’ il desiderio femminile di pia-
cere a tutti, e piacque a tutti. E, se volete veder la differenza che corre tra que-
sti due uomini, guardateli in faccia. Quel viso bruno e asciutto, con quelle guancie
incavate, con quella fronte scura, con quegli occhi infossati e divorati da un fuoco
interiore, è Dante. E quella faccia bianca da canonico, quelle guancie pienotte,
con quella fronte serena, con quegli occhi dolcemente pensosi, è Petrarca (3) ;
ed in quello, che si sublima in luce d’apoteosi, di Giuseppe Mazzini :
È evidente che l’eroismo non si può comandarlo come regola generale della
vita ; l’umanità rimane molto di sotto a quell’ideale. Pure in questo come nel-
l’ideale evangelico, è qualcosa che vi attira e v’ispira rispetto : non sono precetti
che un uomo, stando a mensa, dia sulla temperatura o sulla frugalità ; sono con-
cetti che Mazzini espone come consigli a tutti, e di cui dà primo l’esempio. Ag-
giungete che noi siamo sicuri della sincerità sua. Ora che la morte mette termine
alla parzialità ed alle calunnie, ed abbiano innanzi non più un uomo vivo ma
una memoria, sentiamo tutti come probità, lealtà, disinteresse, sacrifizio di sè
alla patria, costituiscano un tipo eroico, da cui egli traeva autorità quando do-
mandava agli altri eroismo (4).
(1)Saggi critici,III, p. 7. Altro esempio di definizione moralista è quella
energica del lusso, che è (da ricchezza non adoperata a produrre ricchezza, ma a
godimento materiale : gl’infingardi nepoti godono delle fatiche degli avi ! L’ele-
ganza non è il portato dell'ingegno vero ma di quello che ammaniera, che liscia,
che abbella ». (Ivi, III, p. 69). LaJriprovazione traspare dalle cose stesse. Con
simile procedimento è bollata l’insinuazione : « Ci è una parola caratteristica,
venuta oggi molto in voga, ed è insinuazione :cioè a dire un’accusa lanciata con
tante scappatoie e sotto così mutevoli apparenze che non vi è parola o frase
dove tu possa coglierla, arrestarla e riconoscerla : senti la trafittura e non vedi la
spada ». (Ivi, III, p. 34).
(2)La letteratura italiana nel secolo XIX,I, pp. 270-1.
(3)Saggio critico sul Petrarca,p. 44.
(4)La letteratura italiana nel secolo XIX,III, p. 70. Si pensi anche, per ci-
tare un esempio tratto dalle creature dell’arte, al magnifico ritratto del Conte
