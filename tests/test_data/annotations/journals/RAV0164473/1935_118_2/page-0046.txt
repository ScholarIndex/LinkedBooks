cuni versi di una lirica o di una parola-simbolo di cui egli si serve non è mezzo
sufficiente a tutto e a bene esprimere) abbiamo pensato, sorridendo per la stra-
nezza dell’idea, alla possibilità d’offrire al poeta che scrive aiuti di segni grafici
convenzionali, oltre a quelli comuni d’interpunzione, come ne ha la musica,
per ausilio al lettore nella interpretazione orale della sua opera.
Diciamo : sorridendo, perchè a malgrado di tutte le didascalie di segni e di
accidenti le interpretazioni esecutive di un brano musicale son forse tante quanti
gli esecutori ; e perchè il poeta molto spesso è un cattivo lettore di se stesso.
Chiudendo il libro, che riteniamo utile specialmente per gl’insegnanti, che
sanno il valore della lettura artistica nella formazione spirituale dei giovani, dopo
una lettura che ci appassionò, a quetare ogni fermento di discussione, ripensiamo
a Ferriguto dicitore ; e ci rinasce in cuore il desiderio di risentir da lui — anima-
tore suasivo e persuasivo, felice nei trapassi di dolcezze e ruvidezze della parola,
evidente e chiaro nelle descrizioni, saturo di calda intimità nella espressione
degli affetti — « Piovesina, piovesina...».
Ettore Bogno
RASSEGNA SCIENTIFICA : LIGURI E SICULI.
Giuseppe Sergi : Da Alba Longa a Roma.Inizio dell’incivilimento in Italia ovvero
Liguri e Siculi — Torino, Bocca, 1934 — L. xo.
Giuseppe Sergi, nel proemio a questo volume, si richiama ai suoi primi lavori pub-
blicati nel 1883, con cui studiava la conformazione dello scheletro dei Liguri e
dei Celti nella valle del Po ; e dopo una lunga serie di ricerche, che tutte conver-
gevano nello stabilire i caratteri di una «stirpe mediterranea» a cui appartengono
gli Italiani del Sud, dichiara di « chiudere il ciclo » con questo ultimo libro, con
cui intende dimostrare che Liguri, Siculi, Umbri, Oschi, erano in fondo lo stesso
popolo, il quale ha iniziato la civiltà in Italia con lo stabilire le sue sedi in co-
munità determinate. I lettori troveranno probabilmente che il libro non chiude
un ciclo, ma lo apre.
Il Sergi basa tutte le sue dimostrazioni sopra la toponomastica, e su qualche
attestazione di antico scrittore, sopratutto su Dionisio di Alicarnasso. Questo scrit-
tore, per la sua storia delle antichità romane, si servì di trentaquatcro autori greci
e di tredici romani, e perciò il Sergi gli attribuisce grande autorità e lo segue in
molti minuti particolari. Ma come non accorgersi che gli scrittori consultati da
Dionisio sono di poco a lui anteriori, e i fatti di cui parla risalgono a otto o
dieci secoli prima ? Le tradizioni antiche sono giunte a noi in modo estremamente
oscuro, e sono contraddittorie e miste di favole. Qualche decennio fa si credevano
interamente favolose e si trascuravano. Oggi ci si accorge che le ricerche archeo-
logiche complessivamente le confermano, e talvolta la conferma è data in modo
meraviglioso da documenti contemporanei. Ma sempre, fra queste tradizioni, con-
vien fare una scelta, e solo 1’ archeologia permette di farla con giusto criterio. Il
Sergi non si è curato di archeologia, e questa è una grossa lacuna del suo volume.
La prima osservazione toponomastica che fa il Sergi è fondamentale, ed è
perfettamente giusta. La tradizione romana è tutta concorde a indicare in una città
