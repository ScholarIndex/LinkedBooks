I PRIMI RAPPORTI TRA MAZZINI E MANIN
Habent sua fata libelli :e sta bene. Ma queste parole, che tradivano
in un antico poeta la rosea illusione di propiziare indulgenza e
favore alla fortuna dei suoi carmi eroici, noi le ripetiamo oggi con
vera amarezza, pensando alla singolare ingiustizia del destino, che al-
l’esame sereno ed obbiettivo degli studiosi invidia tuttora la corrispon-
denza epistolare, svoltasi nel 1848, tra Giuseppe Mazzini e Daniele Manin.
La preziosa raccolta, i cui originali sono custoditi in quell’inesau-
ribile miniera ch’è il Museo Correr, vide la luce nelle sue parti più im-
portanti nel 1875 : ma relegata in appendice ad una sua dotta mono-
grafia da Alberto Errera, rimase sconosciuta, parve documentazione
decorativa, materiale inerte, senza vita, come curiosità peregrina : e
nessuno seppe o volle farne il dovuto, sapiente governo. È appena
qualche anno che un alacre cultore di discipline storiche, appassionato
nelle sue diligenti ricerche, Giovanni Gambarin, sotto gli auspici della
Reale Deputazione Veneta di Storia Patria, pubblicava, ritenendole af-
fatto inedite, simili lettere : ma nell’esplicarne il contenuto, si lasciava
malauguratamente tentare da ingegnose erudite sottigliezze, da divaga-
zioni : e, col confondere e con lo spostare anche i dati cronologici e con
l’ostinarsi, con irrequieto ardore di originalità, a credere che dal Mazzini
fossero dirette le sue lettere, le più interessanti, non a Daniele Manin
ma a Niccolò Tommaseo, finì col togliere importanza al delicato argo-
mento preso a trattare.
Alle vicende poco fortunate della breve, ma feconda raccolta, non
è a meravigliarsi se faccia poco lodevole riscontro il silenzio di quanti
furono e sono scrittori e biografi autorevoli, italiani e stranieri : ai
quali sfuggì del tutto, nei laboriosi tentativi di ricostruzione storica e
ideale di queste due luminose figure, simile corrispondenza epistolare.
Basta liberarsi dai criteri, diremmo, convenzionali e come passati in
giudicato degli scrittori su quell’epoca, per trarre da tale corrispondenza
quegli elementi sicuri, positivi, o almeno indiziari, sintomatici, che ci con-
sentono di risalire alle prime origini, alle necessarie premesse degli aspri,
irriducibili contrasti, che al maturarsi di nuovi eventi, divamparono nel
campo di un’intensa azione politica. Anche nella poderosa collezione
degli scritti mazziniani non troverete cenno di queste lettere : e il
dotto raccoglitore vi dirà che non corsero mai, in nessun momento,
relazioni di qualsiasi natura tra quelli che chiamarono con qualche lar-
ghezza di paragone, i due grandi difensori di Roma e di Venezia, fino
a quando, tramontate le speranze del ’49, 1’ uno riprendeva la via di
Londra, l’altro si recava a Parigi per legarsi agli avversari del Mazzini.
Ed ora entriamo nel vivo dell’argomento propostoci.
Il 7 aprile del 1848 Giuseppe Mazzini giungeva a Milano : ma la
capitale lombarda non parve destinata ad incoraggiare le illusioni del
grande agitatore o a rifargli comunque l’animo dall’amarezza delle pre-
