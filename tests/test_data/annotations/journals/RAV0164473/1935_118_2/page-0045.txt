e di rima,sull’intensità,sul chiaroscuro,sulle vocaliperfino, che hanno luci e si-
gnificazioni ben distinte, sono, per la minuta acuta analisi e per la documentazione
esemplificativa, nuovi e completi e di alto interesse.
Interesse che non s’attenua anche perchè nello studio delle forme dèlia let-
tura il Ferriguto, fedele al suo postulato, osserva e considera termini e parole della
lirica e suoni sempre in rapporto con la loro intima significazione, col moto spi-
rituale del poeta, da cui son fioriti, coi battiti e le vibrazioni del cuore canoro nel
suo momento di grazia creatrice.
Il libro è, così, critica esplicativa di molta nostra poesia e studio normativo
di una lettura che la metta in valore, attraverso una nuova liricità della parola
come suono e come eco d’anima.
I molti esempi che il Ferriguto reca, pur nella difficoltà di rendere con lo
scritto una materia orale, fonica, sono una festa per chi legge, aprono orizzonti
interpretativi nuovi e strappano spesso la nostra adesione entusiastica. Fanno
sentire in pieno la bellezza di molte poesie e la necessità eh'essa non venga offu-
scata o tradita o menomata da una falsa lettura.
Certe grandi poesie, A Silvia, L'infinito, Sogno d'estate,sono come river-
berate dentro e rivelate in ogni aspetto e in ogni momento fondamentale, colte nel
loro nucleo, non solo agli effetti del suono, ma nella loro forza interiore, nella loro
alta spiritualità. E si intendono in pienezza di significato e di bellezza. Certo, a
leggerle ad alta voce anche a noi stessi, dopo conosciuto questo libro, il Fer-
riguto ci starà presente guida e monito.
Esatta e amorosa interpretazione e consonante esecuzione. In ciò il Ferriguto
mai si dimentica. Anche là dove egli afferma una esigenza formale fonica o pau-
sale, di dover battere e picchiare alcune sillabe e parole ; nella pronuncia spe-
ciale di brani descrittivi, che domandano forza o sonorità od onomatopeia, non
lo fa per ottenere risonanze puramente esteriori, ma per rispondere a una esi-
genza spirituale interna.
Anche al gestire del dicitore il Ferriguto dedica pagine sensate. Combatte
ogni esagerazione di gesto, ma non aderisce a coloro che lo vorrebbero abolire
del tutto per affidarsi soltanto alla mobilità espressiva della faccia. Il gesto egli
vuole come leggero commento mimico, « germe di gesto », che non può non accom-
pagnare alcuni passi descrittivi e che turberebbe in momenti di lirismo intenso.
Problema complesso anche questo. I tipi psicologicamente visivi hanno bisogno
di guardare chi parla ; la parola si completa e il senso si rivela meglio con l’au-
silio dell’atteggiamento (maschera e gesto). Ma è questione di limiti, di arte, di
buon gusto. Io ho la mia visione, sorta naturalmente dalla lettura diretta, e posso
repugnare a quella diversa che un altro mi impone.
Tutto il libro, ripetiamo, muove una materia ardente e fermentante. E av-
vince, per la passione con cui sentiamo trattati e curati gli argomenti, per la vi-
vezza delle dimostrazioni, frutto di studio e d’esperienza diretta, e che danno
allo stile forza e varietà d’imagini, ricchezza di termini, tanto più apprezzata
in quanto molto spesso siamo dinanzi a questioni nuove o presentate sotto nuovi
aspetti, dovendo sfaccettare in elementi di natura ideale un fatto unitario, com'è
la interpretazione d’una lirica e la lettura di essa ad alta voce.
Nello sforzo evidente di elaborare una materia difficile per tante ragioni,
anche se felicemente superato, per far intendere com’egli pensa debba leggersi
una lirica, con quali tonalità, gradazioni, pause e via dicendo (il corsivo di al-
