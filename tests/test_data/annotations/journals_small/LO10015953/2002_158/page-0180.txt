180
RECENSIONI
stituisce un aspetto non trascurabile del riformismo settecentesco; ispirato-
re e referente politico ne è il Senato Veneto, che accoglie sollecitazioni e sti-
moli provenienti dal patriziato più aperto e dinamico (bastino i nomi di
Giovanni Poleni e di Simone Stratico).
Naturalmente i programmi riformistici, che si attuano solo in parte e in
mezzo alle prevedibili resistenze di corporazioni e di privilegi tradizionali,
sono ispirati non da mecenatismo o da puro amore della scienza, ma da fi-
nalità «politiche»; le applicazioni pratiche e operative del sapere mirano a
migliorare le condizioni socio-economiche, sanitarie e agricole dei sudditi
della Serenissima e ad assicurare loro benessere e sicurezza.
Se le nuove discipline legate al metodo sperimentale assurgono al rango
di scienze, anche la cultura tradizionale si modifica e si riorganizza: istitu-
zioni gloriose quali la biblioteca Marciana e la biblioteca Universitaria di
Padova specializzano le loro funzioni, la prima in senso umanistico e anti-
quario, come luogo di conservazione di manoscritti, di edizioni aldine e di
cinquecentine, l’altra come istituzione aperta a rapporti più fervidi con il
pensiero scientifico italiano ed europeo (MARINO ZORZI, La Biblioteca Mar-
ciana, p. 211-226, assai rigoroso nel sottolineare i danni, le spoliazioni e le
ottusità dell’occupazione francese, e LAVINIA PROSDOCIMI, Il rinnovamento
della Biblioteca Universitaria, p. 227-242). Nascono nuove aggregazioni di
dotti, quali l’Istituto reale (Luigi Pepe, p. 15-30), l’Accademia dei XL (An-
tonio Lepschy, p. 31-49) e l’Ateneo Veneto (Giannantonio Paladini, p.
243-252), sopravvissute in parte, attraverso le mutate condizioni politiche,
fino ai nostri giorni.
La Repubblica veneta in campo culturale appare animata da un sano
pragmatismo: regolamenti, programmi di studio, durata dei corsi e piani di-
dattici si modificano secondo le esigenze; nuove istituzioni operano a fianco
delle forme di sapere tramandate di padre in figlio o attraverso l’artigianato
e la pratica di bottega; i diversi centri culturali si integrano e si completano
a vicenda, come nel caso delle biblioteche pubbliche e private, ecclesiasti-
che e laiche, attuando, per così dire, con due secoli di anticipo il principio
di sussidiarietà.
Le drammatiche vicende politiche dell’epoca intervengono però a turba-
re tale fervore di studi: la prima discesa dei Francesi, il breve ritorno degli
Austriaci, il regno Italico e la lunga età della Restaurazione comportano un
susseguirsi di egemonie straniere di segno opposto, ma ugualmente concor-
di nella volontà di stabilire un controllo dello stato sulle espressioni vive e
libere della cultura. Il centralismo napoleonico e l’occhiuta amministrazio-
ne imperial-regia — sorvolando sulle vicende personali di molti intellettuali
dell’epoca, emarginati per le loro idee politiche o prontamente adattatisi a
tutti i rivolgimenti storici (MANLIO PASTORE STOCCHI, Dal vecchio al nuovo
nei poeti dell’Ancien Régime, p. 299-312, cit. p. 301) — se consentono la
sopravvivenza di vari consessi e istituzioni culturali dell’antico regime, ne
stravolgono le finalità: il dotto del «bello italo regno», per dirla col Foscolo,
