RECENSIONI
157
agevola i mercanti reca benessere a tutti» (p. 100).
Ricca degli attributi, strumenti e valori sviluppati nei primi secoli di sto-
ria, la Serenissima si affaccia all’undicesimo secolo pronta a cogliere ogni
occasione e possibilità di sviluppo. Riesce così a trarre enorme vantaggio
dall’esplosione demografica ed economica del mondo occidentale; a sfrutta-
re, grazie alla diffusissima presenza dei cittadini veneziani in tutti i nodi fo-
cali delle rotte mercantili, il crescente traffico che percorre il Mediterraneo;
a porsi come unica grande intermediaria tra i produttori di cotone, seta, co-
loranti, vetro e spezie e quelli di tessuti, legno, armi e ferro; a sviluppare
parallelamente il commercio dei generi alimentari, primi tra tutti il grano, il
bestiame e, ovviamente, il sale; ad utilizzare la già potente marina per con-
trastare militarmente la pirateria, per eliminare le città rivali, come ad esem-
pio Comacchio, per occupare la Dalmazia, Ragusa, Curzola e Lagosta e per
soccorrere, periodicamente ed a fronte di privilegi commerciali e compensi
territoriali, Costantinopoli, sempre più minacciata da troppo potenti vicini
ed ormai incapace di difendere i domini e la libertà.
Alla vigilia del XIII secolo la città lagunare si trova quindi militarmente,
amministrativamente ed economicamente pronta per cogliere la più grande
occasione della sua storia e per partecipare con ruolo di primo piano alla
Quarta Crociata. Le vicissitudini dell’esercito cristiano, così come la deca-
denza e le rivalità interne alla corte bizantina le permettono, nell’arco di
due anni d’accorta politica, di dimostrare al mondo intero la propria forza
sul mare, di scindere definitivamente i legami di sudditanza con l’Impero
d’Oriente, d’ottenere d’un sol tratto gran parte dei territori che costituiran-
no lo «Stato da Mar» e di creare tramite questi la più complessa, articolata
e redditizia rete commerciale dell’epoca, ergendosi così a potenza egemone
nel Mediterraneo orientale.
Inizia allora, in quel fatidico 1204 e tra le fumanti rovine di Costantino-
poli, «l’epoca d’oro» della Serenissima, un periodo in cui un costante flusso
di beni e denaro trova in Rialto il primo emporio ed il più importante cen-
tro commerciale e finanziario del mondo conosciuto. Venezia, epicentro dei
traffici mediterranei, accumula in breve ricchezze tali da finanziare non solo
nuove e più proficue transazioni, alimentandone così ulteriormente la cre-
scita, ma anche il continuo potenziamento della flotta, la costruzione del
più grande arsenale d’occidente ed il centennale confronto con Genova.
Conclusa con una vittoria di fatto la mortale contesa con la città ligure e
superata la terribile prova della peste, la Serenissima conosce, con la Pace
di Torino, un altro momento portante della sua storia, quando, rimasta «la
prima potenza navale cristiana» (p. 81), approfitta della favorevole situazio-
ne per consolidare il dominio nel Mediterraneo, perfezionare la propria
struttura e costituzione politica e lanciarsi, con un mutamento di tradizioni
e politica estera tanto fortunato quanto sorprendente, alla conquista della
«terraferma» veneta.
Esaminando le cause e le ragioni di una decisione tanto gravida di conse-
