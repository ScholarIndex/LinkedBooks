LA FORMAZIONE BUROCRATICA DEL SEGRETARIO VENEZIANO
13
Escluso per nascita cittadina dalla partecipazione diretta alla ge-
stione dello Stato aristocratico, a palazzo ducale Milledonne aveva
modo di osservare con interesse l’onore attribuito ai segretari del Col-
legio, maturando il proposito di entrare nell’ordine dei segretari.!32)
Milledonne entrava l’anno successivo a far parte della Cancelleria
ducale. Nell’agosto del 1540 Antonius Milledonne q. loannis compa-
re in un elenco nominativo di 17 candidati, che si presentano al con-
corso per notaio estraordinario, cioè attraverso il primo gradino del-
la Cancelleria ducale, allora retribuito con il modesto salario di 20
ducati all’anno. Il superamento dell’esame era subordinato al pos-
sesso di deteminati requisiti che Milledonne aveva, perché superava
l’età minima di 15 anni, prescritta dalla legge del 1538, proveniva da
una famiglia di cittadini originari, probabilmente alla prova di com-
posizione latina doveva aver fatto bene, ma soprattutto aveva la pa-
rentela patrizia. Nel settembre dello stesso anno era definitivamente
approvato assieme con altri quattro concorrenti, tutti figlioli e pa-
renti di segretari del Consiglio dei X. Nonostante ciò, fra i suoi com-
pagni Milledonne sarà l’unico a raggiungere l’ambito grado di segre-
tario del Consiglio dei X.(33)
Se è vero che Milledonne ricopriva l’ultima posizione all’interno
della Cancelleria ducale, è anche vero che aveva già raggiunto una
posizione di prestigio all’interno del suo ceto, perché si trattava pur
sempre della parte più elevata della burocrazia veneziana. Pochi an-
ni dopo se ne fece interprete lo zio Angelo, che aiutò economica-
mente il nipote, affinchè: «el possi continuar (come egli ha commin-
ciato) il studio, et far honor alla soa patria, et casata».(34) A com-
(32) [MILLEDONNE], Vita d’Antonio Milledonne, c. 69r. Sull’alta considerazione in
cui erano tenuti i segretari del Collegio nel 700 vedi G. GULLINO, «Una eredità di
consigli e di salutari avvertimenti»: l’istruzione morale, politica ed economica di un pa-
trizio veneziano al figlio (1734-1738?), in I ceti dirigenti in Italia in età moderna e
contemporanea. Atti del convegno Cividale del Friuli, 10-12 settembre 1983, a cura di
A. Tagliaferri, Udine, 1984, p. 351.
(33) BNM, mss. it., VII, 1667 (=8459), Elenco degli ordinari, estraordinari, segreta-
ri di Pregadi e cancellieri grandi dal sec. XIII fino al XVII, c. 6V; ASV, Avogaria di Co-
mún, Concorsi alla Cancelleria ducale, busta 448, alla data 19 Agosto 1540; [MlLLE-
DONNE], Vita d’Antonio Milledonne, c. 69v. Trebbi, La cancelleria veneta, p. 88-90.
(34) ASV, Consiglio dei X, Parti comuni, filza 31, supplica di Anzelo Milledonne
allegata alla deliberazione del Consiglio dei X, alla data 11 maggio 1542.
