L’IMMAGINE DEL MILITARE
NELLA STAMPA VERONESE
DI INIZIO NOVECENTO *
Il modo in cui la stampa presenta l’immagine del mondo militare
è sicuramente una delle chiavi per capire la percezione che la società
civile aveva e ha del valore, delle funzioni e del ruolo dei militari al-
l’interno del paese, ed è sicuramente anche una strada privilegiata
per toccare con mano la varietà dei rapporti che intercorrono tra i
militari e il microcosmo locale ove si trovano ad operare.
Partendo da questa intuizione, frutto di una pratica frequenza
con la pubblicistica e la memorialistica militare di Otto e Novecen-
to, ho iniziato a lavorare sulle fonti giornalistiche alla ricerca di noti-
zie più dettagliate sulla condizione del militare nell’Italia di età gio-
littiana, e, in particolare, sul Veneto tra Otto e Novecento, oggetto
dei miei studi.
L’immagine fornita dalla stampa è risultata essere un canale privi-
legiato di studio sulla condizione militare, una prospettiva di osser-
vazione ideale sul reale peso avuto dall’esercito nella società italiana.
E infatti attraverso la stampa che noi veniamo a conoscenza non
solo della concezione che l’opinione pubblica ha delle proprie forze
* Questa relazione rappresenta lo sviluppo e l’approfondimento di una ricerca
sulla stampa veronese tra Otto e Novecento intrapresa come parte di una più ampia
analisi della stampa veneta in età giolittiana in quanto fonte per lo studio dei rappor-
ti tra esercito e società civile veneta. Il testo, presentato al Seminario di studi «Me-
dia, opinione pubblica e immagine delle Forze Armate in Italia tra Otto e Novecen-
to» organizzato dal Centro Interuniversitario di Studi e Ricerche Storico-Militari a
Roma il 18-19 novembre 1999, conserva la forma discorsiva dell’intervento tenuto in
quell’occasione. Ho aggiunto delle note esplicative di alcuni passaggi concettuali, ed
altre, più numerose, che rimandano alle citazioni dai giornali.
