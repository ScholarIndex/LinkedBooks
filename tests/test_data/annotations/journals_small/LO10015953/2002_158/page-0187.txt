RECENSIONI
187
sampietro, principe dei Ricovrati, e dal suo collaboratore rodigino Girolamo
Silvestri alla nascita di una nuova disciplina viene ricostruito da PAOLO
Pezzolo, Disgrazie boccaccesche. Guglielmo Camposampiero e Girolamo Sil-
vestri agli albori della filologia italiana (pp. 433-454).
Nel pieno ‘700 i Ricovrati si mostrarono renitenti ad accogliere l’invito
delle autorità veneziane, che premevano affinché le accademie esistenti sul
territorio della Repubblica si volgessero agli studi di agricoltura; a Padova
venne quindi istituita un’Accademia agricola che cominciò la sua attività
nel 1769 e che un decennio più tardi venne inglobata, insieme a quella dei
Ricovrati, nella nuova Accademia di scienze, lettere ed arti, espressamente
finalizzata a una funzione pubblica di consulenza tecnico-scientifica, desti-
nata a prendere forma concreta in tre volumi di Saggi scientifici e letterari.
Il passaggio Dall’Accademia dei Ricovrati all’Accademia di scienze, lettere ed
arti è studiato da Paolo Preto (pp. 103-108); Giuseppe Ongaro, Leopol-
do Marc’Antonio Caldani e la riforma dell’Accademia di Padova (1779) (pp.
393-410), si sofferma sul ruolo di primo piano svolto nell’Accademia di
scienze, lettere ed arti da questo scienziato di origine bolognese, docente di
medicina e anatomia presso lo Studio patavino. Nell’Accademia Agraria
operò invece Giovanni Coi, scrittore di agricoltura e di idraulica, collabora-
tore di Pietro Arduino e come lui persuaso della necessità di divulgare le
nuove dottrine agronomiche: ne traccia il profilo Elio Franzin, Giovanni
Coi: un abate illuminato e la questione idraulica padovana (pp. 299-318).
L’Accademia di scienze, lettere ed arti sopravvisse alla caduta della Re-
pubblica. Nel primo ‘800, essa si rivela folta di presenze massoniche nella
ricerca di BARBARA Mazza Boccazzi, Sfondi massonici tra rivoluzione e re-
staurazione: Giuseppe ]appelli e altri (pp. 349-360), che ravvisa percorsi ini-
ziatici nei giardini Cittadella Vigodarzere a Saonara e Giacomini a Padova,
progettati dall’ex massone Jappelli per committenti affiliati alla massoneria.
Declassata ad «Ateneo» e temporaneamente messa in ombra, intorno al
1810, dall’istituzione di una sezione padovana del nuovo Reale Istituto di
scienze, lettere ed arti, con il ritorno degli austriaci a Padova essa risorse
come Imperial-Regia Accademia (Antonio Lepschy, L’Imperial-Regia Ac-
cademia di scienze, lettere ed arti, pp. 108-128) e partecipò attivamente a
iniziative quali la IV Riunione degli Scienziati Italiani (1842) e la celebra-
zione del centenario della nascita di Dante (1865), occasione questa per
una indiretta affermazione di sentimenti italiani. Sebbene infatti l’Accade-
mia evitasse di prendere ufficialmente posizione in materia politica e non
esitasse ad accogliere come soci onorari personalità di rilievo del governo
austriaco, fra i suoi soci prevalevano i filoitaliani.
A LAccademia Olimpica di Vicenza durante la dominazione austriaca de-
dica un ampio studio Nicola Cestonaro (pp. 217-298). Risorta nel 1843
con il nome di Accademia Olimpica di Scienze, Lettere ed Arti come risul-
tato della fusione tra l’antica Accademia Olimpica nata nel 1555 e l’Acca-
demia Agraria istituita dalla Repubblica nel 1769, essa ricevette impulso
