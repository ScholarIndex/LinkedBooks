RECENSIONI
171
plessa di alcune illustri Accademie, le quali a Venezia o a Padova operavano
nel più felice ed autorevole periodo di fioritura di tali istituzioni culturali,
con equidistante rapporto con gli ordini accademici, con quelli religiosi e
con il contesto cittadino, reso più libero e creativo nel territorio veneto per
la mancanza di una corte principesca accentratrice e condizionatrice.
La libertà laica e l’insofferenza al collegio dei Gesuiti si estrinsecò a Pa-
dova nell’anno 1591 con il discorso di Cesare Cremonini, oratore delegato
dall’Università dinanzi al Senato veneziano per perorare la chiusura del col-
legio. Ben cinque furono le apologie composte dai Gesuiti per smontare le
argomentazioni del Cremonini, dal privilegio loro concesso dai pontefici in
materia di insegnamento alla gratuità dello stesso in opposizione all’accusa
di danneggiare i patrimoni pubblici e privati, fino alla concorrenza delle le-
zioni dei Gesuiti con quelle del Bo. Su questo tema è preminente l’apologià
anonima, ma ormai quasi concordemente attribuita al p. Antonio Possevi-
no, abile e rigoroso ‘architetto’ di un «progetto di egemonia culturale» del-
la Compagnia di Gesù. Agendo per blocchi tematici e non per confutazioni
analitiche alle argomentazioni del Cremonini, il Possevino giunge a quello
che per lui è il nocciolo del problema: la differenza tra il sistema gesuitico e
quello dell’università patavina consiste nel cementare gli studenti con ele-
menti che aggregano e non dividono, con «il maneggiar non armi, ma sa-
cramenti et mezzi di pietà». Da una parte ci sono le messe mattutine, gli in-
contri pomeridiani, la ripetizione delle lezioni, le accademie settimanali.
Dall’altra creano scompenso la differente provenienza religiosa e geografi-
ca, le fazioni per l’elezione del rettore, ma soprattutto la divergenza filosofi-
ca tra averroisti e seguaci di Simplicio e Alessandro di Afrodisia, detti afro-
disiani. Nell’esaminare le cause del malessere studentesco c’è indirettamen-
te la testimonianza di quanto fosse ancora vivo, dialettico e internazionale il
mondo universitario patavino alla fine del XVI secolo, anche se le continue
irrequietezze del mondo studentesco erano fonte notevole di preoccupazio-
ne presso le pubbliche autorità. L’affondo più diretto Possevino lo riserva
al filosofo Cremonini, al suo ostinato averroismo, all’eterodossia deviante fi-
no all’eresia. Questo capitolo contiene alcune considerazioni sulle anomalie
di cinque apologie non rese note nel tempo della contestazione, ma pubbli-
cate solo di recente da altri con inesattezze e per la prima volta con scrupo-
lo filologico dal Sangalli, il quale cerca di interpretare il comportamento
moderato della Chiesa nella vicenda patavina come segno di prudenza e
flessibilità di fronte all’autorità del senato veneto, per non deteriorare ulte-
riormente un rapporto reso già difficile dall’evidente forza di penetrazione
della Ratio Studiorum e per poter continuare a portare avanti in Padova
quella vasta competizione con lo Studio pubblico potenziando un polo al-
ternativo sotto il profilo filosofico-teologico. Anche nell’apologià di Bene-
detto Palmio «la più completa e la più ricca», pur nella necessità di dimo-
strare l’assurdità delle accuse, i toni non sono aspri né di aperta opposizio-
ne. Egli affronta con ampiezza gli aspetti organizzativi, didattici ed econo-
