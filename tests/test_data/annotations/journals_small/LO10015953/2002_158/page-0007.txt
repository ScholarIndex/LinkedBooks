LA FORMAZIONE BUROCRATICA DEL SEGRETARIO VENEZIANO
7
Il patrizio Gian Francesco Venier, che era fra i frequentatori del
«ridotto» Morosini, fu lo storico della «correzione» del 1582-1583.
Fra le ragioni prossime di quelle vicende egli annovera l’impressione
che il Consiglio dei X volesse competere con il Maggior Consiglio
deliberando in maniera contraria alla volontà manifestata dal secon-
do. Nel gennaio 1581, nonostante il Maggior Consiglio non avesse
voluto eleggere «un tal» Antonio Milledonne (in verità era il più an-
ziano segretario del Consiglio dei X), pur «soggetto di qualche meri-
to» ma odioso alla nobiltà per la sua natura superba, il Consiglio dei
X pochi giorni dopo lo premiò con «benefizio» di aspettativa. (6) Si
trattava verosimilmente di un caso di giustizia distributiva, cioè della
concessione di una grazia con la quale lo Stato veneziano concedeva
ad personam, come compenso dei propri meriti di servizio, il diritto
di succedere nel possesso del primo ufficio burocratico che si fosse
reso vacante dal titolare, situato a Venezia o nella terraferma.
Merito di Gaetano Cozzi è aver posto l’accento sull’episodio,
avendo compreso nel soffocato dolore del segretario veneziano, a se-
guito della sua inaspettata sconfitta elettorale, la profonda testimo-
nianza di un’interessante personalità. Malgrado Milledonne non ab-
bia rappresentato per lo studioso veneziano un polo primario di ri-
cerca, l’indicarlo come «l’eminenza grigia di queste tendenze oligar-
chiche», cioè il personaggio più in vista di quella classe burocratica
che aveva legato le proprie fortune al Consiglio dei X e per certi
tratti ne aveva condiviso la parabola, proponeva l’ipotesi di lavoro
che Cozzi intendeva seguire.(7)
(6) ASV, Miscellanea Codici, serie 1°, Storia veneta, Registro 83, G.F. VENIER, Da
che nacquero le cose antescritte del 1582, c. 81-89, in particolare c. 87; nella copia con
varianti ASV, Miscellanea Codici, serie P, Storia Veneta, Registro 84, c. 116r-122v, in
dettaglio c. 12 lr l’intero periodo viene passato sotto silenzio.
(7) G. COZZI, Un grande burocrate nella Venezia cinquecentesca: A. Milledonne,
scheda biografica distribuita a integrazione delle sue dispense universitarie; Cozzi, Il
Consiglio dei X e ¡'«auttorità suprema», p. 145-174; G. COZZI, Considerazioni sul-
l'amministrazione della giustizia nella Repubblica di Venezia (secc. XV-XVI), in Flo-
rence and Venice: comparisons and relations, a cura di C. SMITH, II, Firenze, 1980, p.
127. Cfr. M. GALTAROSSA, Il libro delle grazie del segretario Antonio Milledonne. Una
pratica di governo della famiglia nella Venezia cinquecentesca, «Studi storici Luigi Si-
meoni», 49 (1999), p. 41-55; C. RABBI, Ueredità di Antonio Milledonne, «Studi vene-
ziani», N.S., 37 (1999), p. 199-206; M. GALTAROSSA, Di due ignorate fonti della Vita
