122
NOTE E DOCUMENTI
illumina, in maniera credo organica e nuova, la cultura di critico e di
conoscitore: cultura non separabile, nell’Edwards, da quella del re-
stauratore e del conservatore, ma finora poco nota e poco studiata.
Come si ricava dal carteggio che lo accompagna, il catalogo della
Manfrediniana era già steso nel marzo 1809. Lo conobbe e lo utiliz-
zò l’abate Moschini, sia pure con le parzialità che vedremo in segui-
to (7); poi fu considerato perduto. Tale lo dichiara Giovanni Costan-
tini, allora bibliotecario del Seminario, nel 1916 (8). La copia usata
per la presente edizione, forse l’unica rimasta, si trova all’Archivio
di Stato di Milano, ove, nel corso di sistematiche ricerche sulle origi-
ni della Pinacoteca di Brera, l’ha scovata Maria Teresa Binaghi Oli-
vari. La gentile studiosa e collega si è compiaciuta di cedermi la sua
scoperta, e questa pubblicazione le giunga come il miglior ringrazia-
mento per la sua generosità.
L’esemplare milanese fa parte di un fascicolo riguardante l’offer-
ta di vendita dell’intera raccolta al governo del Regno Italico. Di
questa offerta non si sapeva nulla. Pur congedato dal servizio attivo,
dopo il 1805 il Manfredini aveva continuato una certa attività politi-
ca non ufficiale. Nel catalogo la raccolta risulta affidata alla custodia
del fratello Luigi e di Antonio Neu Mayr: Federico, infatti, si trova-
va allora in Austria. Assistette alla presa di Vienna da parte di Napo-
leone, nel maggio 1809; incontrò più volte l’imperatore francese; e
subito dopo, come narra nell’autobiografia, si congedò dal servizio
degli Asburgo: «Deposi allora la Chiave d’oro di Ciambellano, la di-
gnità di Consigliere Intimo di Stato, la Gran Croce dellOrdine di
Venezia 1974 («Memorie. Istituto Veneto SS.LL.AA. Classe di scienze morali»,
XXXVII, n. 1). Un recente volume raccoglie due suoi scritti sul restauro: P. Ed-
wards, Piano pratico per la generale custodia delle pubbliche pitture. Instituzione di
una formale pubblica scuola pel restauro delle danneggiate pitture, a cura di G. Basile,
profilo biografico e regesto di G. Tranquilli, Roma 1994.
Per l’opera di «ispettore della Corona» sui beni indemaniati cfr. A. ZORZI, Vene-
zia scomparsa, Milano 1984 (II ed.), 74-82, e A.M. Spiazzi, Dipinti demaniali di Ve-
nezia e del Veneto nella prima metà del secolo XIX. Vicende e recuperi, «Bollettino
d’arte», 6. ser. n. 20 (1983), 62-122.
(7) «il nostro signor Pietro Edwards, professore intelligentissimo delle belle arti,
ne scriveva così: (...) le quali parole trascriviamo dal Catalogo di questa Pinacoteca
ch’egli aveva fatto, e che io posseggo per l’amichevole cortesia del di lui figliuolo»
(Moschini, 1842, 113).
(8) G. Costantini, Pinacoteca del Seminario patriarcale di Venezia, «Arte cristia-
na», IV (1916), 137 nota 1: «Della Pinacoteca Manfredini egli [Edwards] fece un ca-
talogo manoscritto che poi passò al Moschini, ma che ora è andato perduto».
