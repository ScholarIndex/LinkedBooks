106
MARCO MONDINI
legata alle «classi» dirigenti della società) formavano l’esercito «dei
nostri figli, che amiamo sinceramente e che vorremmo veder purga-
to dai turpi che lo disonorano. E sempre buon servigio che si rende-
rà all’esercito quando [...] da esso verranno allontanati gli ufficiali
colpevoli»!12). Referente primo non tanto dei colpevolisti, quanto di
coloro che vedevano nello scandalo la via più facile per attaccare
l’immagine dell’esercito come baluardo dell’ordine e della legalità, il
Verona del Popolo non ebbe tentennamenti nel corso del processo
Trivulzio-Todeschini ad indicare nella «casta degli ufficiali» la matri-
ce originaria del delitto, nel denunciare quei giornali «borghesi» ac-
corsi in aiuto del corpo ufficiali messo sotto accusa, nel non avere
incertezze sulla delittuosità del Trivulzio in quanto ufficiale, «com-
partercipe del lubridume di un ambiente amorfo e corrotto».!13) La
questione vedeva in effetti schierarsi l’intera società veronese, tanto
da vedersi svolgere negli stessi giorni violente manifestazioni di stu-
denti a favore dell’esercito, di operai contro, minimizzate ed esaltate
dai quotidiani a seconda della posizione. Se infatti LArena esaltava
la folla di studenti che inneggiavano all’esercito, sfilando fino al co-
mando del 6° alpini sventolando bandiere, l’Adige e il Verona Fedele
concordavano nel definire tali cortei «dimostrazioncelle», sottoli-
neando piuttosto le dimostrazioni contro l’esercito che, al grido di
«viva Todeschini» e «abbasso la Camorra», avevano accolto la noti-
zia della scarcerazione del Trivulzio.!14) In particolare, il foglio cat-
tolico, pur non utilizzando gli stessi toni accesi del periodico sociali-
sta, aveva puntato decisamente per la colpevolezza del Trivulzio,
mantenendo il giornale come linea di condotta una malcelata ostilità
per tutto quanto era istituzione italiana, in un periodo in cui rincon-
tro tra autorità e chiesa, anche a Verona, era al di là da venire. Gli
echi del caso Trivulzio non si sarebbero spenti se non di lì a due an-
ni, con la chiusura definitiva del processo a carico del Todeschini,
che venne condannato per diffamazione e quindi prosciolto nel
1903, e rimane emblematico, per la nettezza con cui la percezione
(12) «Verona del Popolo», 27 ottobre 1900.
(U) Le citazioni sono tratte da «Verona del Popolo», rispettivamente 26-11 e 29-
12 1901.
(14) «Adige» e «Verona Fedele», 25 gennaio 1900.
