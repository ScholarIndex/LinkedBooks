188
RECENSIONI
dalla borghesia in ascesa e da alcuni elementi della nobiltà; negli anni ’50 si
fece promotrice di una serie di iniziative scientifiche, specie nel settore del-
l’agricoltura (nel 1857 inaugurò inoltre un Osservatorio Meteorologico che
rimase in funzione fino alla seconda guerra mondiale) e dell’istruzione po-
polare, organizzando dal 1856 una scuola serale per lavoratori. Negli ultimi
anni prima dell’annessione al Regno d’Italia cominciò a manifestare orien-
tamenti politici apertamente antiaustriaci. Con queste scelte l’Olimpica si
dimostrava in sintonia con le altre accademie venete, come dimostra EMI-
LIO Franzina, Le accademie nel «Veneto italiano»: erudizione, sociabilità e
politica nel secondo Ottocento (pp. 129-159). L’esigenza di un radicale rin-
novamento di questa istituzioni, emersa con chiarezza nel Veneto intorno
alla metà del secolo, negli ultimi decenni — per impulso specialmente del
«notabilato patriottico e moderato di ascendenza agraria» (p. 146) — trovò
sbocco in una generale e decisa apertura alla scienza e alla tecnologia, con
particolare riguardo alla situazione delle campagne e spesso in stretta colla-
borazione con nuovi sodalizi culturali di impronta borghese quali le Società
letterarie o i Gabinetti di lettura (particolare risalto viene dato all’attività
dell’Ateneo Veneto, organizzatore di convegni, di corsi di storia patria e,
appunto, di un Gabinetto di lettura).
MARIO IsnengHI, L’Accademia nel Novecento: momenti di snodo e di rot-
tura (pp. 161-179) sceglie tra gli eventi del sec. XX tre momenti particolar-
mente critici, e in quanto tali densi di significato. Momenti — almeno alla
luce delle scarse e frammentarie fonti attualmente disponibili — non esal-
tanti per l’immagine dell’Accademia. Il primo, il giuramento accademico di
fedeltà al regime fascista: un solo socio, l’anziano docente di Economia po-
litica e di Scienza delle finanze Giulio Alessio, risulta essersi rifiutato di pre-
starlo. Il secondo, le leggi razziali: al riguardo non c’è da registrare, da par-
te degli accademici, altro che un «adeguamento spassionato e neutro alla
normativa», sintomo dell’«assoluta indisponibilità a portarsi all’altezza del
dramma» comune d’altronde a tanti «italiani in regola coi quarti di ‘ariani-
tà’» (pp. 165-168). Il terzo, l’epurazione dopo il 1945 dei soci maggiormen-
te compromessi con il fascismo: epurazione che di fatto non vi fu, come in-
segna il raffronto — emblematicamente proposto da Isnenghi a chiusura
del suo studio — tra i fasti accademici cui assurse negli anni ’50 Carlo An ti
e la tanto più oscura carriera percorsa in seno alla stessa Accademia da
Concetto Marchesi.
Integrano il volume un apparato iconografico e l’indice dei nomi, curato
da Tiziano Zilio.
Federica Ambrosini
