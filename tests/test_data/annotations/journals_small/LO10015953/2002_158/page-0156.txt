156
RECENSIONI
gendo anche alla sua profonda conoscenza dell’Impero d’Oriente, permet-
tono a Venezia di mettere a pieno frutto le sue potenzialità ed originalità.
Gli antichi borghi di pescatori e lavoratori delle saline arroccati sulle iso-
le di Rialto, Malamocco e Torcello assumono inizialmente importanza sia
come rifugio per le popolazioni cacciate dalle invasioni barbariche sia, so-
prattutto dopo la sconfitta degli Ostrogoti da parte di Giustiniano, come
uno degli ultimi baluardi di Costantinopoli in Italia settentrionale. Grazie
alla fortuita e duratura dipendenza da Bisanzio, al ruolo di «bastione» occi-
dentale dell’Impero ed alla diretta influenza esercitata dalla corte orientale,
questi insediamenti, riuniti amministrativamente nell’ambito della «penta-
polis», di Ravenna e dell’Istria, si trovano presto dotati di una flotta effica-
ce, di una moderna struttura amministrativa e, soprattutto, di contatti poli-
tici e commerciali con la parte più progredita del mondo conosciuto. Su tali
fattori la città lagunare saprà costruire la propria fortuna.
Integrando, infatti, il modello navale bizantino alla preesistente flottiglia
commerciale, i villaggi lagunari allestiscono, tra il VI ed il X secolo a.C., una
marina che non è più solo strumento per il tradizionale trasporto del sale
lungo le coste dell’Adriatico e sui fiumi dell’Italia nord-orientale, ma anche
un potente mezzo di difesa contro un nemico pressoché sprovvisto d’armate
navali. I funzionari dell’Imperatore, magistri militum e tribuni, impostano
una moderna amministrazione che, quando questi sono progressivamente
sostituiti da un dux scelto con acclamazione popolare ed affiancato da consi-
gli ed assemblee nobiliari ad ausilio e controllo del suo operato, si trasforma
nell’originario nucleo del futuro Stato veneziano. Le necessarie relazioni con
la capitale sviluppano infine i contatti commerciali tra Venezia e l’intero ba-
cino orientale, portando nella città italiana beni rari e ricercati in un occi-
dente che lentamente si riaffaccia al lusso ed alla bellezza degli oggetti.
Il commercio, da sempre presente nell’anima del popolo e della nobiltà
veneziani, accomuna l’intera società marciana in un’unione d’interessi che
attraversa ogni classe e lega indissolubilmente, in una peculiare relazione di
sacrale rispetto e vantaggio personale, ogni cittadino allo Stato. I duces e gli
amministratori veneziani si adoperano, infatti, con ogni mezzo per agevola-
re e sostenere la classe mercantile, come dimostrano non soltanto le azioni
militari a protezione degli acquisiti monopoli ed egemonia commerciale,
ma anche l’intensa attività diplomatica volta a regolare i rapporti tra il pri-
mo mercato internazionale del mondo occidentale ed i suoi «clienti» in
conformità a concessioni e privilegi che, sull’esempio del famoso pactum
Lotbarii e secondo un metodo che inalterato accompagnerà la storia vene-
ziana, garantiscono alla città lagunare un costante vantaggio nei confronti
dei potenziali concorrenti. Dal pactum Lotbarii alla costruzione dei «Fon-
daci», all’organizzazione delle «mude» ed all’incessante pattugliamento del-
le rotte mercantili, la politica veneziana segue sempre la medesima logica e
si sviluppa secondo il medesimo pensiero: «Venezia fa politica secondo gli
interessi dei suoi commercianti e nella convinzione che una politica che
