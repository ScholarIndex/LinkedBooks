46
MASSIMO GALTAROSSA
ciascuno di loro col consiglio et auttorità sua, quanto si vede».!146)
Testimonianza di quest’influenza, nonché della partecipazione del
controllo esercitato in quel periodo dal Consiglio dei X sulla Zecca,
è il compiacimento con il quale nel 1568 Milledonne aveva fatto
eleggere quaderniere in Zecca, in concorrenza con altri, il cognato
Sebastian Cenigo.(147)
Nel 1557 Sebastian Cenigo aveva concorso inutilmente all’ufficio
di soprastante dei magazzini della Dogana da mar, mentre ora parte-
cipava alla selezione ad un ufficio contabile in Zeccai148). La con-
temporanea presenza di altri membri delle famiglie di Cancelleria,
come ad esempio Antonio Marino, scontro del depositario in Zecca,
conferma l’immissione di parenti del personale della Cancelleria du-
cale in essa, come conseguenza dell’allargamento di competenze del
Consiglio dei X. Il salario dei quadernieri in Zecca era comunque
piuttosto apprezzabile, perché, nella supplica del 1575, Cenigo af-
fermava di percepire 156 ducati.!149)
A turbare drammaticamente questo accarezzato equilibrio familia-
re doveva sopraggiungere nell’anno successivo, e precisamente nella
notte del 14 settembre 1569, l’improwiso e spaventoso incendio del-
l’arsenale di Venezia, provocato dall’esplosione della polvere da sparo
ivi custodita.!150) Fra i nobili che accorsero allarmati dalle esplosioni
vi era il giovane Leonardo Dona, che non poteva sapere che fra le sei
o otto casette crollate insieme a parte della chiesa e al monastero delle
monache della Celestia vi era quella della famiglia Cenigo.!151)
(146) BNM, mss. it. classe VII, 1640 (=7983), CARLO SCARAMELLI, Ricordi a se
stesso, f. 3r v.
(147) [MILLEDONNE] Vita di Antonio Milledonne, c. 71v; ASV, Collegio, Rotatorio,
Registro 37, c. 130v; ASV, Miscellanea Gregolin, busta 7, lettera da Napoli di Gio-
vanni Maria Renzo ad Antonio Milledonne del 15 febbraio 1572 m.v. ; G. BONFIGLIO
DOSIO, Controllo statale e amministrazione della Zecca veneziana fra XIII e prima me-
tà delXVIsecolo, «Nuova Rivista Storica», 69 (1985), p. 463-476.
(148) ASV, Avogaria di Común, Cittadinanze originarie, busta 368/8, n°87, approvata
il 10 Maggio 1611, prova di cittadinanza di Zuan Francesco Cenigo Milledonne, cc.nn.
(149) ASV, Consiglio dei X, Parti comuni, filza 110, supplica di Sebastian Cenigo
allegata alla deliberazione del Consiglio dei X, alla data 15 dicembre 1570.
(!50) [Milledonne] Vita di Antonio Milledonne, c. 71v.
(151) F. SENECA, li incendio dell’Arsenale di Venezia (1569) in una lettera di Leo-
nardo Dona, in Studiforogiuliesi in onore di Carlo Guido Mor, Udine 1983, p. 195.
