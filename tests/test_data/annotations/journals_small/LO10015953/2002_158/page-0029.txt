LA FORMAZIONE BUROCRATICA DEL SEGRETARIO VENEZIANO
29
Milledonne nei dispacci, sia al Senato che ai capi del Consiglio
dei X, resi anonimi nella dicitura «il mio segretario», era attivamente
impegnato neU’ambascieria non tanto, come si potrebbe supporre,
per il vuoto creatosi con la malattia dell’ambasciatore, bensì perché
egli, coerentemente con le informazioni che fornirà sulla propria
esperienza diplomatica nella sua opera il Ragionamento, optando
per la subordinazione all’ambasciatore patrizio, ottenne la fiducia
del Navagero. La presenza quotidiana del segretario nelle sale del
palazzo, inviato dall’ambasciatore, per intendere le novità degli avvi-
si e negozi, fu resa possibile dalla minore elevazione di rango e dal-
l’estrazione cittadina rispetto al patrizio. Decisiva infine fu l’abilità
nell’intendere, da una pluralità di persone, le notizie e l’esposizione
più dettagliata e diretta del contenuto delle stessei95).
Le conoscenze in materia, di cui era venuto in possesso durante
l’ambasceria con Nicolò da Ponte, gli avevano permesso in qualche
occasione di farsi conoscere in maniera incisiva. In udienza con il
pontefice, Milledonne, su ordine dell’ambasciatore, aveva presenta-
to le ultime concessioni delle decime riscosse sul clero veneziano e
aveva aggiunto: «ma può ben esser secura la santità vostra che quel-
l’illustrissimo dominio non dimanda questi aiuti, se non in casi di bi-
sogno grande come è questo d’armarsi per defendersi da infedeli, e
non solamente il suo Stato: ma buona parte di quel d’altri, et in par-
ticular di quello della santità vostra. Disse il pontefice: chi ha dette
queste ragioni? Rispose il secretario la santità vostra quando contra
la maggior parte del collegio ella altre volte ha diffeso la causa della
serenissima Signoria et io l’hò imparate da lei al tempo di papa Giu-
lio 3° con questo di più, che l’udì di bocca sua, che la diffesa della
serenissima Signoria era non solo per li beni suoi temporali ma di
quelli delle proprie chiese, che pagano le decime. Disse il pontefice:
è vero, ma siano certi quei signori e tutti gli altri principi del mondo,
che noi non siamo per sopportare, che mettino per ordinarie cose si-
(95) ASV, Capi del Consiglio dei X, Lettere di Ambasciatori Roma, busta 24; A.
Zannini, Economie and social aspects of the crisis of Venetian diplomacy, p. 134; Dis-
paccio di Bernardo Navagero da Roma al Senato del 21 marzo 1556 (ASV, Archivio
Proprio, Roma, filza 8, n° 63, c. 135v).
