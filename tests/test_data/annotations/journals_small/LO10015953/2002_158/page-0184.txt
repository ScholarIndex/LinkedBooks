184
RECENSIONI
Gli almanacchi, pur nella loro semplicità o forse proprio per questo, re-
stano un documento utile. Rappresentano la vita quotidiana di un coro po-
polare anonimo che dietro quei proverbi stratificati lottava per vivere più di
sofferenze che di gioie. Una tradizione orale che, con la fine di una cultura,
è scomparsa. E questa perdita sarebbe meno grave e lacunosa se fossero
state conservate le raccolte di molti almanacchi andati dispersi.
Sante Rossetto
Dall’Accademia dei Ricovrati all’Accademia Galileiana. Atti del Convegno
storico per il IV centenario della fondazione (1599-1999), Padova, 11-12
aprile 2000, a cura di Ezio Riondato, Accademia Galileiana di Scienze,
Lettere ed Arti in Padova, Padova 2001, pp. 573, figg.
Il volume raccoglie gli atti di un convegno con il quale si è voluto cele-
brare il quarto centenario dell’Accademia di Padova, «l’unica sopravvissu-
ta» in questa città, annota EZIO RIONDATO nella Presentazione (pp. 5-6),
«tra le centinaia nate ed estintesi dal XVI secolo in poi». Dal nucleo origi-
nario dei Ricovrati, Accademia inaugurata il 9 gennaio 1600, nacque nel
1779, in seguito alla fusione con l’Accademia Agraria, l’Accademia di scien-
ze, lettere ed arti destinata a divenire infine secondo lo statuto del 1997, do-
po altri mutamenti di denominazione, Accademia Galileiana di scienze, let-
tere ed arti in Padova: tappe, queste, sinteticamente ripercorse nell’inter-
vento in cui Giorgetta Bonfiglio Dosio illustra, alla luce dei due statuti
più recenti (1969 e 1997), I!archivio dell’Accademia Galileiana in Padova
(pp. 197-209), e analiticamente studiate, non senza riferimenti al più vasto
panorama delle accademie venete e italiane, negli altri contributi.
Variegato, eppure monocorde e per lo più effimero, ricorda uno speciali-
sta in materia quale Gino Benzoni (I Ricovrati nel ‘600, pp. 11-57), l’uni-
verso delle Accademie padovane cinque-seicentesche: tra queste solo la De-
lia si distingue per la sua dichiarata fisionomia di istituzione al servizio della
Repubblica, sede di preparazione alla vita militare per i giovani nobili, pa-
trocinata in quanto tale dai rettori e dal governo di Venezia. Carattere mar-
catamente, sebbene non esclusivamente, nobiliare riveste anche l’Accade-
mia dei Ricovrati. Essa venne fondata nel 1599 dal giovane patrizio venezia-
no Federico Corner: iniziativa, questa, che GIUSEPPE GULLINO, I Corner e
l’Accademia (pp. 59-73), inquadra in una strategia familiare mirante a pro-
muovere la carriera ecclesiastica di Federico stesso, del fratello Marcanto-
nio e del nipote Giorgio (sul fondatore dei Ricovrati il volume presenta due
ulteriori contributi: alle pp. 193-195 CLAUDIO Bellinati, Federico Corner e
il sodalizio con il Capitolo della Cattedrale di Padova, offre informazioni di
interesse biografico, relative soprattutto agli anni giovanili del personaggio;
