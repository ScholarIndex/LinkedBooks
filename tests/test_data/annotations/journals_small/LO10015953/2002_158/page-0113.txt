l’immagine del militare nella stampa veronese
113
sere l’eterna assente a causa dell’inettitudine dei suoi ministri o del
loro desiderio di quieta non movere [...] Per il proletariato che emi-
gra la Tripolitania è d’importanza vitale.. .».(54)
Di seguito, gli articoli apparsi sul foglio cattolico sarebbero stati
tutti nazionalisti e decisamente militaristi: «L’Italia arma la prora
verso Tripoli»!35), «I giovani a raccolta per amore dell’Italia»!56), «I
soldati partono! Il nostro saluto. Solidarietà a tutti coloro che alle
armi d’Italia augurano felicità e vittoria. Soldati d’Italia! A voi che
partite sotto il simbolo dell’antico crociato sabaudo, crociati voi pu-
re contro i turchi della civiltà italica che è civiltà cristiana!»!57)
Emergono immediatamente negli accenti di Verona Fedele le note
di linguaggio, cui si rimarrà fedeli per tutta la campagna: l’adesione
delle masse è un’adesione spontanea, che ignora la debole politica di
un governo, cui mancano le energie vitali del paese, minato com’è
da mene massoniche e socialiste; il soldato viene ora glorificato co-
me nuova figura dell’eroe cristiano, novello crociato, benché que-
st’ultima declinazione non fosse particolarmente cara agli ambienti
vaticani che mantennero distanze ben maggiori dalla guerra. «Terra
promessa», ultima crociata, eredità romane e nazione proletaria si
fondono in un unico calderone di concetti confusi e confusionari,
che danno vita al codice retorico cattolico della propaganda bellici-
sta, cui solo una minoranza di intransigenti, radunati attorno al ve-
scovo Bacilieri e alla Libertà di Padova non si unirono da subito. Ma
quello che a noi interessa maggiormente è la ricaduta che tale atteg-
giamento ebbe proprio sulla percezione del soldato: novello crocia-
to, abbiamo detto, ma anche, e compiutamente, nuovo modello di
virtù guerriere cristiane e, quindi, nuova figura dell’eroico e dell’im-
maginario collettivo. Accade così che il militare divenga, nel volgere
di brevi giorni, il nuovo heroic leader proposto dalla stampa cattoli-
ca, ruolo agognato ma mai ricoperto prima, quando la divisa era,
sempre e soprattutto, la divisa di un esercito che aveva abbattuto il
potere temporale del papa.
!34) «Verona Fedele», 16 settembre 1911.
(35) Ibidem, 22 settembre 1911.
(}6) Ibidem, 25 settembre, 1911.
(37) Ibidem, 3 ottobre 1911.
