RECENSIONI
161
sentazione al catalogo: «Probabilmente è il primo caso in Italia in cui tutti i
fondi manoscritti medievali di un territorio delimitato sono oggetto di una
ricognizione complessiva di questa natura». Ciò significa, per Trento e pro-
vincia, un controllo minuzioso («pagina per pagina alla ricerca di eventuali
attestazioni esplicite») effettuato su oltre 500 manoscritti. Risultato della
vasta ricognizione è dunque la schedatura di 81 manoscritti (67 i datati e 14
quelli con sottoscrizione di copista) risalenti nella quasi totalità al secolo
XV, conservati in sei differenti istituti: la Biblioteca comunale di Trento, la
Biblioteca capitolare, le Collezioni provinciali del castello del Buonconsi-
glio, la Biblioteca dei minori osservanti di S. Bernardino, l’archivio parroc-
chiale di Lizzana, la Biblioteca civica «Girolamo Tartarotti» di Rovereto.
Altre sedi presenti nel capoluogo trentino, come l’Archivio di Stato, la Bi-
blioteca provinciale dei frati cappuccini e le diverse raccolte facenti capo al-
la diocesi, pur visitate dal gruppo di catalogatori, non consentirono alcuna
aggiunta in catalogo.
Le due sezioni maggiori del volume — cioè il Catalogo vero e proprio ed
il saggio che lo precede intitolato ai Fondi manoscritti — sono letture da af-
frontare in parallelo, integrando la consultazione delle ottime schede, com-
pilate in modo chiaro ed esauriente, con l’approfondimento storico offerto
dai singoli capitoli dei Fondi. In queste pagine troviamo descritte le princi-
pali vicende che interessarono le relative biblioteche. Nell’economia del ca-
talogo il nucleo di schede più sostanzioso proviene da due luoghi distinti: la
Biblioteca capitolare e la Biblioteca comunale, titolari, rispettivamente, di
23 e di 46 esemplari di manoscritti espressamente datati o con sottoscrizio-
ne di copista. Va detto innanzitutto che la Biblioteca comunale, fondata nel
1856, è in buona parte debitrice, per quanto riguarda la propria scorta di
fondi manoscritti medievali, della dispersa biblioteca vescovile. E ancora va
precisato che sia la Capitolare che la Vescovile, nel tempo, andarono sog-
gette ad alterne vicende — sorte comune del resto a moltissime altre biblio-
teche in Italia — ma la fisionomia delle loro raccolte è fortunatamente rico-
struibile, pur se in modo parziale, attraverso gli inventari pregressi di cui
entrambe dispongono.
Nacque la Capitolare nel 1469 in seguito ad un lascito del canonico Iohan-
nes Sulzpach, e tuttora si mantiene in vita a dispetto di una quasi totale immo-
bilità, a partire dal Cinquecento, in fatto di nuove acquisizioni e nonostante le
numerose dispersioni che subì fra il diciottesimo ed il ventesimo secolo. Prima
fra le cause del dissesto fu la soppressione del principato ecclesiastico di Tren-
to, avvenuta nel 1803. Nel gruppo dei ventitré esemplari individuati nella Ca-
pitolare, tutti quattrocenteschi, prevalgono com’è naturale i manoscritti litur-
gici, ma la presenza di alcune opere di argomento giuridico ben ci avverte del-
la funzione anche politica rivestita nei secoli passati dal capitolo trentino.
Per quanto riguarda invece la Biblioteca vescovile, il cui primo effettivo
elenco risale al 1410, da ricordare è quella sua fase decisiva di sviluppo che
ebbe a verificarsi durante l’episcopato di Iohannes Hinderbach (1465-
