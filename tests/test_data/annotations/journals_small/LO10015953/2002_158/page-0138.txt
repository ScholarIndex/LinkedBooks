138
NOTE E DOCUMENTI
23. Sanzio, o Sancio Raffaello d’Urbino. 12 1/2. 10. Maria Vergine se-
duta in campo aperto, ha dimesso il suo lavoro nel canestrello, che tien
dappresso, e se ne sta meditando sopra di un libricciuolo, nel mentrecchè li
due fanciulletti Gesù, e Giovanni si deliziano da se soli in un tenero ab-
bracciamento. La serenità del cielo, e la quiete del luogo corrispondono alla
tranquilla dolcezza dell’assunto generale, di cui la Vergine in meditazione è
il protagonista. Ciò che legge Maria deve certamente essere qualche cosa di
celestiale, e di lieto: Essa lo manifesta nella soavità del suo aspetto. Agisce
alcun poco con la man destra, che tien appoggiata in grembo, come se ac-
compagnasse la lezione con un patetico gesto. L’aria modestissima del vol-
to, la gentilezza della persona, la compostezza non ricercata della positura,
tutto dimostra virginale innocenza, e candore. L’affetto, con cui si baciano
insieme li due bambini non può essere nè più significante, nè più ben ad-
dattato alla semplicità puerile. Niente in tutto il quadro vi è di affettato,
niente di artificioso; tutto è puro, ma di una punità santa. Il colorito dell’o-
pera è vago, ma temperato in corrispondenza di un soggetto, nel quale non
doveva esservi cosa troppo vibrata. Il penello è di un tocco gentile, facile,
spontaneo, che finisce, e a luogo, a luogo lascia quelle dotte incertezze, che
tanto piacono (!) agli intendenti. Dove risplendono tante belle parti, io non
saprei offendermi di que’ piccoli nei, che finalmente devono esservi in tutte
le umane produzioni; e accuserei me stesso d’indiscretezza se li notassi.
Questo Quadretto è dipinto in tavola, la quale fu assai ben riunita, ed è ot-
timamente conservato.
N 1811, tab. II (Rafaello Sanzio) M 1842, 115 (Rafaello) G 1912,
134, n.20, ill. Μ 1916,139, ill. Μ 1940,16-17,22 n.45, ill. (Puligo?)
24. Cantarmi Simeone detto Simon da Pesaro. 9. 16 1/2. Beata Vergi-
ne col Bambino, ed il fanciullo S.Giovanni; in rame. Bella pitturina, diligen-
te, ed espressiva. È osservabile nella piccola testa del Gesù quanto viva-
mente spicchi l’avidità, ond’egli vorrebbe lavar dalle mani dell’altro fanciul-
lino una crocetta di canna, quasi come s’ei dicesse, questa è roba mia. La
Madre all’opposto, ben sapendo di che si tratta in quel giuoco, lo aiuta con
rassegnazione, ma non può nascondere la sua tristezza. Le tinte di questo
quadrettino sono un po’ troppo intiere, e distinte; ed essendosi oscurata la
porzione del panno turchino che copre la coscia, e la gamba sinistra della
Vergine; si perde molto del bell’effetto che avrebbe quella composizione.
Fuor di questo, l’opera è ben conservata.
N 1811, tab.I (Simon Cantarmi) M 1842, 118 (Simone da Pesaro) G
1912,158, n. 60 C 1916,212 M 1940,23 n.51 (imitazione da S.C.)
