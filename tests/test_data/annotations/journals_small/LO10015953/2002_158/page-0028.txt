28
MASSIMO GALTAROSSA
dell’ambascieria dal Navagero, che, «ancorché sia stato la maggior
parte del tempo indisposto», ne tesseva l’elogio rituale di operosità e
diligenza: «ed io gli ho promesso in quelle tante sue fatiche di scri-
vere tante mani di lettere (che sono stati, in tempo della mia legazio-
ne, scritti quaranta registri di carta) che sarà dalla benignità della
Repubblica riconosciuto il servizio suo».(91) Ma era proprio andata
così o il rimaneggiamento della Relazione, cioè l’ipotetica rielabora-
zione, oggetto di particolari cure, a cui era sottoposto il resoconto,
rispetto alla prima originaria stesura, si era fatto sentire anche in
questo punto?(92)
In verità i dispacci inviati al Senato recano testimonianza che i
dolori di gotta al piede dell’ambasciatore l’avevano reso assente da-
gli impegni diplomatici per un periodo superiore rispetto alle indi-
sposizioni del suo segretario; fu comunque nella Relazione presenta-
ta al Senato che il Navagero fornì l’idea rassicurante della piena pa-
dronanza dell’ambasciatore patrizio di una missione diplomatica
che, per la raccolta di informazioni, aveva invece gravato, quasi inte-
ramente, sul suo segretario. (9?) Nella «commissione» fornita dal Se-
nato la raccolta di notizie era indicata all’inizio secondo una formula
usuale: «Usarai diligentia, sicome rechiede la qualità delli tempi pre-
senti, per intender con fondamento li avisi, et cose che occorrerano,
delle qual, secondo che le intenderai, ne darai per giornata partico-
lar aviso». (94)
(91) Relazione di Roma di Bernardo Navagiero 1558, in Relazioni degli ambasciato-
ri veneti al Senato edite da E. AlbÈRI, s. II, III, Firenze, 1846, p. 414-415.
(92) G. GULLINO, Marco Foscari (1477-1551). L’attività politica e diplomatica tra
Venezia, Roma e Firenze, Milano 2000, p. 106.
(93) Per riferimenti nei dispacci alle condizioni di salute del Milledonne vedi ad
esempio: dispaccio in parte cifrato di Bernardo Navagero da Roma al Senato del 30
gennaio 1556 m.v. (ASV, Archivio Proprio, Roma, filza 9, n° 83, c. 119v); dispaccio
di Bernardo Navagero da Roma al Senato del 13 marzo 1557 (ASV, Archivio Pro-
prio, Roma, filza 9, n° 102, c. 143r). Sulle indisposizioni dell’ambasciatore esempi di
dispacci che contengono notizie: dispaccio di Bernardo Navagero da Roma al Sena-
to del 4 gennaio 1555 m.v. (ASV, Archivio Proprio, Roma, filza 8, n° 40, c. 85r); dis-
paccio di Bernardo Navagero da Roma al Senato del 11 gennaio 1555 m.v. (ASV, Ar-
chivio Proprio, Roma, filza 8, n° 44, c. 96v).
(94) Gullino, Marco Foscari (1477-1551), p. 48. ASV, Senato, Deliberazioni (Se-
creta), Registro 69, c. 163v-164v.
