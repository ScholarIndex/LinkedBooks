168
RECENSIONI
devole lettura» (p. 220), non appesantiti da componenti teologiche, ma
piuttosto contenenti contestazioni generalizzate circa la chiesa romana e 0
suo ordinamento gerarchico.
Anche nella pratica del nuovo culto i patrizi veneziani si discostano dagli
altri eterodossi; a parte Francesco Emo, l’unico nobile ad ammettere di aver
assistito a celebrazioni della Cena, nessun altro riferiva di avervi presenziato,
anche perché tutto avveniva nella più rigida prudenza, e i complici «i vanno
tanto secreti che non si può sapere» (p. 234). Così, in questi comportamenti
spesso nebulosi, è anche difficile affermare se essi fossero dettati da un at-
teggiamento nicodemitico o piuttosto dall’incapacità di una scelta definitiva,
alla quale, par di capire, un patrizio si sarebbe comunque sottratto.
Del resto, va detto che aU’obbligo della pratica nicodemitica, comune
peraltro a tanti altri dissidenti, si aggiungeva, per un patrizio, un dovere an-
cor più pressante, quello della salvaguardia del proprio «status» giuridico e
della compattezza del nucleo familiare; «Honor», «fama», «nobiltà», «fami-
glia», contrapposti alla «ruina» conseguente ad una scelta definitiva, erano
stati i «fantasmi interiori» (p. 259) che avevano incalzato Marcantonio Da
Canal durante la prigionia, spingendolo ad una accorata autodifesa e all’a-
biura. Accanto a lui, come ad altri suoi pari, le mogli, in quei Nomi di don-
ne, defilati e quasi sfuocati, che compaiono nel quinto capitolo. L’a. ha ri-
servato loro le ultime pagine della sua ricerca, quasi a significarne il ruolo
assolutamente estraneo nelle vicende che pure avevano coinvolto la loro fa-
miglia, quei padri o mariti dai quali prendevano «una identità anagrafica»
(p. 273), ma che le volevano completamente estranee alla vita pubblica, de-
dicate solo alla cura dei figli e della vita domestica. Dai testamenti di queste
donne, legate a patrizi inquisiti, traspare la più rigida ortodossia unita alla
devozione verso il coniuge, come nel caso di Marietta Bembo di Alvise, mo-
glie di Marcantonio Da Canal, che conferma la fiducia al marito nominan-
dolo usufruttuario e amministratore dei suoi beni. Non si hanno inoltre ri-
scontri di interessi di nobildonne verso letture eterodosse o di rapporti con
esponenti del mondo ereticale; solo in un processo del 1577, contro un
chierico di Santa Marina, Orazio Cogni, reduce da un viaggio in Inghilter-
ra, sappiamo che «una gentildonna veneziana da ca’ Malipiero, la qual tien
schuola et insegna legere, et la lingua italiana» (p. 322), aveva cercato di
convertirlo alla fede anglicana. Caso decisamente singolare, ma incrinato
dal dubbio che una nobile avesse potuto essere così convinta delle idee ri-
formate da abbandonare per sempre Venezia, la sua casata e le certezze che
da questa derivavano. Ma, al di là di queste considerazioni, all’a. e a chi
scrive, piace pensare che così possa essere, nel riconoscimento del coraggio
di una donna dalla «personalità non convenzionale.. .che forse aveva davve-
ro scelto il proprio destino» (p. 324), diversamente da chi, in patria, non
aveva voluto o potuto optare per un’analoga scelta.
Stefania Malavasi
