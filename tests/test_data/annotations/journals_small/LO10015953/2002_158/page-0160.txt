160
RECENSIONI
I manoscritti datati della provincia di Trento, a cura di Maria Antonietta Ca-
sagrande Mazzoli, Lorena Dal Poz, Donatella Frioli, Silvano Groff,
Mauro Hausbergher, Marco Palma, Cesare Scalon, Stefano Zamponi, Fi-
renze, SISMEL edizioni del Galluzzo, 1996, pp. XXIII, 108, LXXXVII
tav. (Manoscritti datati d’Italia, 1).
Con questo catalogo si inaugura la collana dei Manoscritti datati d’Italia,
giunta quest’oggi al suo quarto volume (I manoscritti datati della provincia
di Vicenza e della Biblioteca Antoniana di Padova, edito nel 2000 e oggetto
di futura segnalazione) e prossima a veder pubblicati i nuovi repertori che
riguarderanno le provincie di Bergamo e di Arezzo, il fondo «Conventi
soppressi» della Nazionale di Firenze e le due biblioteche padovane Civica
e del Seminario. Nel suo complesso, l’iniziativa appartiene congiuntamente
alla Società internazionale per lo studio del Medioevo latino e all’Associa-
zione italiana manoscritti datati (AIMD), presieduta quest’ultima dal paleo-
grafo Stefano Zamponi. Ferma intenzione dell’AIMD, costituita nel 1994
da un piccolo gruppo di esperti, è di portare in Italia un definitivo impulso
al lavoro di catalogazione dei manoscritti datati per il quale, a giudizio dei
promotori, si rendevano ormai necessarie alcune condizioni: unità di inten-
ti, continuità d’impegno — indispensabile alla sopravvivenza e al progredi-
re di simili «continuazioni» editoriali — e un’altrettanto indispensabile
azione di coordinamento.
Il primo numero della serie, frutto di un lavoro in collaborazione tra i
docenti universitari soci dell’AIMD e alcuni specialisti attivi nel territorio,
vede la luce grazie anche al determinante apporto scientifico e al patrocinio
di Provincia autonoma di Trento e Biblioteca comunale, strutture che da
tempo vanno distinguendosi nel campo dei beni culturali in ordine alla va-
lorizzazione e alla conoscenza delle locali tradizioni.
All’esame sono tutti i manoscritti riportanti una data certa, purché ante-
riore al 1. gennaio 1501, o un’indicazione di copista. Esclusi dal progetto
sono invece i documenti di natura amministrativa ed archivistica nonché le
raccolte legislative.
Le finalità dell’opera si dichiarano in questa sede preminentemente com-
parative. Attraverso la catalogazione di manoscritti datati, oggetto precipuo
di tale censimento, si intende predisporre uno strumento il più idoneo pos-
sibile alla datazione e alla localizzazione di codici sprovvisti di indicazione
esplicita relativa alla loro origine. Ulteriore obiettivo dell’impresa — come
lo stesso Zamponi ebbe a preannunciare in un suo intervento apparso nella
«Gazette du livre medieval», Per la catalogazione dei manoscritti datati d'I-
talia (20, 1992, p. 8-15), — è quello «di raccogliere materiali per la storia
della scrittura libraria e per l’indagine su quegli aspetti del codice, agli inizi
appena intravisti, che oggi vanno sotto il nome di archeologia e archivistica
del libro manoscritto». Un’altra precisazione interessante ci è fornita, sem-
pre dal professor Zamponi, in una delle note (la n. 37) a corredo della Pre-
