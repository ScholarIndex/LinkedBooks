RECENSIONI
181
deve cooperare a formare l’uomo nuovo scaturito dalla Rivoluzione e disci-
plinato alle esigenze della politica continentale di Napoleone, mentre, sotto
il dominio austriaco, dovrà trasformarsi in un imperial-regio funzionario,
zelante esecutore delle «inclite risoluzioni sovrane».
Oggi, più attenti di un tempo ad apprezzare lo spirito di autonomia e le
iniziative che nascono dalla cosiddetta società civile, siamo meno disposti a
giustificare una politica che strumentalizza la cultura ai suoi fini; e ancor
più apprezziamo la lungimiranza di quei lontani precursori di molti ordina-
menti universitari odierni e la discrezione delle autorità della Serenissima, a
lungo rimpianta, anche se vanamente (tale il senso del già citato articolo di
Pastore Stocchi), dagli intellettuali che in essa avevano proficuamente e di-
gnitosamente operato.
Fabio Orpianesi
AGOSTINO Fapanni. I proverbi del buon contadino. A cura di Danilo Zanlo-
renzi, introduzione di Agostino Contò, Maerne, Gruppo studi e ricerche
storiche, 2001, pp. 243.
L’almanacco fu, se non l’unica, la pubblicazione più diffusa nel XVIII e
XIX secolo fra i contadini. Spesso in dialetto, ritmato su detti diventati di
uso comune, l’almanacco era un condensato di saggezza popolare. Accom-
pagnava i lavori dei campi, il susseguirsi delle festività, il succedersi delle
stagioni. Ogni anno simile, continuava ad essere un punto di riferimento
per la maggior patte della popolazione, quasi sempre analfabeta, che ascol-
tava la lettura di questi oracoli del popolo. Cui magari si credeva poco, ma
del quale non si poteva fare a meno. Un po’ come gli oroscopi odierni.
La più celebre di queste pubblicazioni fu lo «Schieson trevisan», nato
nella prima metà del Settecento, portato a vette di notorietà altissime dal
trevigiano Giovanni Pozzobon e vivo anche oggi, arzillo vecchietto di oltre
due secoli e mezzo.
Lo «Schieson» fu il più famoso di una profluvie di almanacchi che veni-
vano proposti nelle campagne tra Sette e Ottocento. Anche a distanza di
decenni la figura e l’opera dello «Schieson trevisan» sono presenti nei com-
pilatori di lunari; nel 1822 l’almanacco del Fapanni si presenta con l’imma-
gine cara al Pozzobon dell’astrologo che indica ad un fanciullo le stelle e
commenta, amaramente, «Se spiantà ti vuol esser anca ti/ fa el strologo
poeta come mi».
Una storia degli almanacchi metterebbe in luce la cultura contadina nel-
le sue varie sfaccettature. Dentro vi trovi un popolo, i suoi sentimenti, le
sue gioie, le sue ansie. Quei proverbi sono frutto di una stratificazione so-
ciale e culturale di generazioni.
