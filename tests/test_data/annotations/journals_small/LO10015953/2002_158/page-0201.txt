NOTIZIE
201
Zacchello, ripercorre le principali vicende dell’edificio sacro dall’origine a tutto il
secolo XX (La chiesa dei Santi Giacomo e Cristoforo detta dell'«Ospedale vecchio».
Brevi note d’archivio, pp. 7-23). La chiesetta sorse nel primo decennio del Quattro-
cento come oratorio della fraglia sciedense dei Battuti e del loro ospedale, ed ebbe
come titolari i santi Giacomo, Lorenzo e Cristoforo, ai quali, nel secolo XVI, fu ag-
giunto Biagio di Sebaste. Ma fin dai primi decenni era coltivata anche una devozione
mariana, che, a partire dal secolo XVII, andò precisandosi in direzione «sancte Ma-
rie pietatis». Fu proprio questa devozione a diventare preminente e a conservarsi fi-
no all’età contemporanea, dopo che, nel 1806, la confraternita dei Battuti aveva su-
bito la soppressione e la chiesa, passata prima alla Congregazione di Carità, divenne,
nel 1949, proprietà della parrocchia di S. Pietro. La documentazione inedita a cui lo
Zacchello attinge è principalmente quella degli atti delle visite pastorali.
Va rilevato che il volumetto costituisce il numero 2 della collana «A.B.D.S. - Per
Schio» (la sigla A.B.D.S. vale Archivio Biblioteca Duomo Schio), alla quale non si
può che augurare di attestarsi sul buon livello scientifico delle sue pubblicazioni di
esordio. [M.N.]
* La riproposizione di testi già noti (la biografia di Torquato Fraccon e del figlio
Franco — entrambi deportati e deceduti nel lager di Mauthausen — elaborata dalla
figlia e sorella Graziella Fraccon Farina, apparsa in Cattolici nella Resistenza. La Re-
sistenza vicentina e padovana, Roma 1968, e l’intervista a Graziella stessa, apparsa in
Le donne e la Resistenza. Interviste a staffette e a partigiane vicentine, a cura di BENI-
TO GRAMOLA, Vicenza 1994) funge da introduzione a una nuova biografia, rielabora-
ta da un’intervista: si tratta dell’autopresentazione di Ermegidio Farina, che costitui-
sce l’essenza del volumetto Fraccon e Farina cattolici nella Resistenza, a cura di BENI-
TO GRAMOLA, Vicenza 2001, pp. 163 ili.- Il Farina, nato nel 1920 a Pianezze San Lo-
renzo, località vicina a Marostica, ebbe un’educazione cattolica, che fu rafforzata
dall’esperienza vissuta dal giovane, negli anni 1940-1942, nella FUCI padovana e nel
nucleo bassanese della medesima Associazione, guidato dall’assistente ecclesiastico
don Andrea Giovanardi. All’indomani dell’8 settembre 1943, il Farina, che era uffi-
ciale dell’Esercito, entrò nella Resistenza, assumendo il nome di battaglia di «Er-
mes»; subì due arresti, collaboré nella gestione organizzativa delle formazioni arma-
te, fu commissario della divisione «Vicenza», partecipò alla stesura del programma
della Democrazia Cristiana con personaggi di grande rilievo come Torquato Frac-
con, Giacomo Prandina, Giorgio Oliva, Giacomo e Mariano Rumor. Dopo la guer-
ra, nel 1950, sposò Graziella Fraccon, che negli anni del conflitto era stata Presiden-
te della FUCI femminile di Vicenza. La biografia del Farina (pp. 101-160) è comple-
tata, ad opera del curatore, da note esplicative e bibliografiche. [M.N.]
* Il «Numero Unico Schio 2001», che costituisce il n. 41 della pubblicazione pe-
riodica annuale, contiene tre saggi che si fondano su ricerca d’archivio e, dunque,
presentano acquisizioni nuove e originali.
GIORGIO Zacchello, Uno spaccato sulla Schio pre-tridentina. La visite pastorali
tra il 1518 e il 1526, pp. 75-81, pubblica, introduce e commenta i verbali della visite
