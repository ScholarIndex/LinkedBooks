NOTIZIE *
* Fra Giovanni da Verona, monaco olivetano e artista - Si deve a PIER LUIGI
Bagatin, direttore della Biblioteca comunale «G. Baccari» di Lendinara e appassio-
nato studioso rodigino, lo splendido volume, edito dal Centro Editoriale Toscano,
Preghiere di legno. Tarsie ed intagli di fra Giovanni da Verona, Firenze 2000, con pre-
fazione di D. Michelangelo M. Tiribilli osb. Il lavoro ricostruisce, sulla base di una
ricca documentazione, la vita e l’intensa attività del monaco olivetano, finora cono-
sciuto soprattutto per il coro intarsiato di Monte Oliveto e per le opere veronesi di
Santa Maria in Organo, e costituisce un contributo originale per la conoscenza del-
l’artista veronese non solo nel campo della tarsia, ma anche in quello dell’architettu-
ra e della scultura. Nato, come sostiene l’autore, fra il febbraio 1456 e il febbraio
1457, fra Giovanni era entrato giovanissimo, appena diciannovenne, come novizio
nel monastero di San Giorgio a Ferrara e aveva dedicato i primi tempi trascorsi nel-
l’ambito olivetano alla scuola dell’istriano fra Sebastiano da Rovigno, maestro del-
l’intarsio ligneo, divenendo ben presto un esperto e ricercato intagliatore, scultore e
intarsiatore, senza però mai dimenticare la sua vocazione sacerdotale. La carriera e i
suoi numerosi spostamenti monastici sono poi puntualmente seguiti di anno in anno
fino alla morte, avvenuta nel febbraio 1525: da Santa Maria in Organo a Monte Oli-
veto Maggiore (novembre 1501), a monte Oliveto Napoli, a San Benedetto fuori
Porta Tufi a Siena, e finalmente, in modo stabile, nuovamente a Verona (maggio
1519). Una vita monastica durata mezzo secolo e trascorsa in parte nel monastero
della sua città natale, rimasta sempre nel suo cuore, e in parte in diverse «familiae»
olivetane anche con funzioni di vicario, ma impegnato costantemente in lavori arti-
stici di varia natura, che gli venivano commissionati dalla Congregazione. Giusta-
mente l’autore sottolinea che l’arte di fra Giovanni, che raggiunge vette altissime so-
prattutto nel campo della tarsia, è tutta permeata di spirito monastico e i suoi spo-
stamenti da un monastero all’altro rivelano da un lato il suo pieno e convinto inseri-
mento nella vita della sua Congregazione e dall’altro la sua viva presenza nel mondo
* A queste «Notizie» hanno collaborato Maria Silvia Bassignano, Giorgetta
Bonfiglio Dosio, Silvia Fumian, Massimo Galtarossa, Primo Griguolo, Gianfranco
Granello, Mariano Nardello, Sergio Perini, Federico Seneca.
