RECENSIONI
167
del suo onore e di quello dei suoi famigliari. Era tuttavia evidente che i suoi
convincimenti non erano poi così diversi da quelli del Da Ponte, e che que-
st’ultimo non doveva aver fatto su di lui pressioni poi così insistenti. Come il
Corner, tanti altri, da Alvise Malipiero a Marcantonio Da Canal fino a quel-
l’Alvise Mocenigo che ammetteva simpatie luterane nel processo del 1568,
riuscendo ad evadere dalla prigione e a fuggire forse in Francia.
Ma Le piante infette, di cui si parla nel terzo capitolo, non erano del tut-
to estirpate; l’ombra sinistra di Andrea Da Ponte continuava a comparire
attraverso le testimonianze dei processi successivi, rivelando i rapporti an-
cora esistenti dell’esule con alcuni riformati, e il suo tentativo di mantenere
i legami con la famiglia, che, ormai, lo aveva completamente emarginato.
Anche gli imputati dei vari processi evitavano di attribuirgli i titoli di «ma-
gnifico» o «clarissimo» che pure gli spettavano per il suo rango; ormai il
nobile era diventato per tutti lo «zoppo», allusione alla sua infermità fisica,
ma anche a quella malvagità che lo aveva portato all’eresia. «Zoppo, come
si soleva dipingere il diavolo» (p. 166), poiché egli ora appariva a tutti come
un demone tentatore delle coscienze, che aveva contaminato anche nell’e-
sercizio della sua carica; solo la morte, però, avvenuta a Ginevra nel 1585,
liberava la famiglia dall’ombra del congiunto «eretico», la memoria del
quale, del resto, era già stata da tutti cancellata.
Diversa, invece, la sorte di un «discepolo» del Da Ponte, quel Vincenzo
Sañudo di Francesco, la cui morte prematura a soli ventisette anni, toglieva
alla famiglia l’imbarazzo del processo. Di chiara fede protestante, testimo-
niata nel testamento, Vincenzo non era forse l’unico dei suoi ad avere tali
idee, ma era stato il primo ad esprimerle con tanta chiarezza; più discreto
Livio, suo fratello naturale, noto per gli studi cosmografici, accorto estima-
tore delle Scritture e dei testi paolini; come per Vincenzo, sono le amicizie e
le frequentazioni che portano al sospetto di eterodossia, ancorché nomi co-
me quelli dei filoprotestanti Oddo Quarto e Guido Giannetti da Fano ne
possano dare la quasi certezza. Ed è questo brulicare di nomi, personaggi e
idee che consente all’a.di comporre un mosaico complesso di situazioni e
atteggiamenti, cui a volte manca, forse per eccessiva cautela, il tassello defi-
nitivo; per definire, senza presunzione, ma proprio per l’insieme della ricer-
ca, complessa e più che esauriente, una linea orientativa alla quale ispirarsi
durante la lettura del libro. Vero è che nel quarto capitolo, Fede e vita, non
mancano suggerimenti che, alla luce delle singole vicende umane, potreb-
bero spingere il lettore ad una interpretazione personale; le «dottrine» dei
vari personaggi vengono analizzate alla luce di come essi stessi le avevano
accettate e interpretate, desumendole da quei libri proibiti che tanto fasci-
no sembravano esercitare su di loro. Tuttavia, anche riguardo alle letture
dei nostri personaggi, non si può affermare che fossero suggerite da una
scelta precisa, sinonimo di un orientamento personale ben definito, testi-
moniato, ad esempio, dalla compattezza dei titoli di una biblioteca; in real-
tà, si leggeva un po’ di tutto, con preferenza per i libri «di più facile e gra-
