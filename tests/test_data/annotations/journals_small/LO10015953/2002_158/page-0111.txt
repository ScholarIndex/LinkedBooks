l’immagine del militare nella stampa veronese
111
fetta non irrilevante dell’opinione pubblica e dello stesso consiglio
comunale (secondo i resoconti apparsi sulla stampa di quell’anno)
suscitò il progetto del monumento a Pianell, testimonia che lo status
eroico del soldato era ormai tramontato, se nemmeno più ad un vec-
chio generale, tutto sommato non particolarmente inviso e con qual-
che merito, si tributavano onori pacifici e coram populo. Il mito eroi-
co veniva in questo caso ad essere sgretolato dalla realtà economica.
Si potrebbe continuare a lungo citando esempi di particolare o
minima importanza, rispetto ai quali la rappresentazione dell’imma-
gine del militare in Verona si delinea con particolare nitidezza. Ma il
tempo e lo spazio impongono di fare una drastica selezione e di fo-
calizzare la nostra attenzione su quello che è forse il più interessante
dei casi di studio possibili; interessante per il mutamento (e in certi
casi il rovesciamento) di certe posizioni; interessante per la svolta
che in un certo senso impresse in seno al comune sentire, non solo
dei veronesi.
Sto parlando ovviamente della guerra di Libia, quella guerra che
apparve, in una certa parte (non minoritaria) del mondo militare,
come un opportuno richiamo per gli Italiani ad un «senso più reale
della vita delle nazioni; un’ondata di patriottismo ha scosso il paese,
spazzando via molte utopie pacifiste ed antimilitariste».!30)
Si voglia o non si voglia concordare col De Chaurand, è però in-
negabile che i mesi della campagna libica rappresentarono per il
paese un’ubriacatura nazionalistica senza precedenti che, ancora in
anni non troppo lontani da noi, fu definita una scossa benefica per il
paese, una ventata guerresca che destò entusiasmi, risvegliò i «sopiti
sentimenti patriottici», contribuì allo sviluppo dello spirito militare
e «cacciò via l’aria chiusa dalle caserme, dove la missione dell’uffi-
ciale tendeva a essere considerata quasi una professione come tutte
le altre».!31) E stato anche sottolineato come i mesi che precedono e
(30) F. De Chaurand De St. Eustache, I quadri dell'esercito, «Nuova Antolo-
gia», 16 dicembre 1913.
(31) L. Mommi, La preparazione dell’esercito e lo sforzo militare italiano, in 1915-
1918. L’Italia nella grande guerra. Presidenza del Consiglio dei Ministri, Roma 1970.
In toni più pacati, è stato del resto anche osservata la composizione giovanile e stu-
dentesca delle masse che la ventata di nazionalismo libico portò al nuovo verbo pa-
triottico in chiave nazionalista in Veneto: cfr. E. Franzina, Storia d’Italia dall'Unità
