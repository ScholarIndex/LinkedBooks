72
SERGIO PERINI
dalla metà del secolo al 1768, l’industria serica, nonostante la rigida
normativa promulgata a tutela della qualità dei tessuti, aveva accusato
una perdita pari ad un terzo del proprio potenziale produttivo, acce-
lerando così il moto involutivo innescato nel Seicento (33). La crisi era
confermata dal confronto tra il numero degli addetti nel 1751 e i dati
rilevati un trentennio più tardi: i mercanti erano scesi da 56 a 38, in
gran parte sprovvisti di adeguate basi finanziarie; i tessitori, sempre
più ripiegati nella gretta tutela di interessi settoriali, erano diminuiti
da 486 a 294 unità, con un parallelo decremento dei telai battenti (34).
I committenti diffidavano dell’operato dei tessitori, cui era imputato il
declassamento dei manufatti: fenomeno inscrivibile tra le principali
cause del contrarsi dei mercati (35). Sulla scorta della tradizionale di-
cotomia tra Dominante e Terraferma, egli spiegava la china discen-
dente adducendo anche il prorompente sviluppo manifatturiero non
solo negli Stati europei e confinanti, bensì anche nelle stesse province
metropolitane, sebbene la produzione di queste ultime, col contrasta-
re le importazioni dall’estero, producesse un effetto compensativo sul-
la bilancia dei pagamenti (36). Evidenziò tre fattori che ostacolavano il
libero sviluppo del setificio: le rigide regole che gravavano sull’intero
ciclo produttivo, gli inceppamenti insorti dalle distorsioni della disci-
plina interna, l’eccessivo carico tributario. Le norme sancite dalla ter-
minazione del 27 marzo 1756, nel riproporre un modello ormai tra-
montato, mortificavano la creatività personale, impedendo una pro-
duzione consona alla moda imperante, mentre si rivelavano efficaci
solo le regole compatibili con «le circostanze degl’usi e de’ tempi» ov-
vero conformi ai gusti dei consumatori (37).
(33) A.S.V., Inq. arti, b. 6, reg. scr. 1766-71, c. 49 r, 2 mar. 1769; b. 80, rei. 29 giu.
1781; Savi mere., s. I, reg. 38, c. 3 v, 9 mar. 1769. Cfr. CAIZZI, Storia dell’industria...,
pp. 78-79.
(34) A.S.V., Inq. arti, b. 80, rei. 29 giu. 1781; Sen. Ret., fz. 329, rei. Inq. arti, 12
mar. 1771. Cfr. S. PERINI, L'«industria» veneta nell’analisi di Antonio Zulian (1774),
«Atti Istituto Veneto di Scienze Lettere Arti», 157 (1998-99), pp. 303-330.
(35) A.S.V., Inq. arti, b. 74, rei. ZI apr. 1782; Sen. Ret., fz. 344, rei. 20 set. 1776.
(36) A.S.V., Inq. arti, b. 6, reg. scr. 1781-90, 27 apr. 1782; Sen. Ret., fz. 324, rei. 2
mar. 1769; fz. 326, rei. Savi mere., 6 mar. 1770. Cfr. B. CAIZZI, Industria e commercio
della Repubblica Veneta nel XVIII secolo, Milano 1965, p. 117.
(37) A.S.V., Inq. arti, b. 80, rei. 29 giu. 1781; Savi mere., s. I, reg. 47, c. 51 v, 11
ago. 1781.
