RECENSIONI
173
non chiari (cinque righe di cancellazione sul catalogus dei dimissi neWArchi-
vum romanum non ne consentono una plausibile spiegazione), uomo dal
carattere difficile e dall’eloquio prolisso e poco vivace, divenuto prete seco-
lare, insegnò alcuni anni alla «Sapienza» di Roma per approdare nel 1599
allo Studio di Padova ed essere nominato nell’anno successivo, su presenta-
zione del cardinale Aldobrandini, accademico dei Ricovrati e censore degli
scritti accademici, indiretta testimonianza dell’intrinseco spessore culturale
di un ex gesuita. Cionondimeno negli anni successivi al 1601 non è più se-
gnalata la presenza attiva nell’Accademia del Beni, come di due illustri suoi
colleghi nello Studio, Cesare Cremonini e Galileo Galilei. Il Sangalli suppo-
ne una emarginazione dall’Accademia di questi docenti per l’eccessiva ‘mo-
dernità’ del loro pensiero, il Cremonini «già in odore di eterodossia», il Ga-
lilei, che «stava ottenendo successo per una visione nuova ed inusitata della
scienza, vi resiste solo fino al dicembre 1602», il Beni, oltre che per alcuni
scritti teologici messi all’indice, per la sua appassionata difesa degli autori
moderni, «Torquato Tasso -in primis- contro l’affermarsi del «canone» fio-
rentino che di lì a qualche anno (nel 1613) sarebbe stato fissato dall’Acca-
demia della Crusca». Queste motivazioni dimostrano la faticosa collocazio-
ne dell’Accademia tra opposte visioni culturali, tra un conservatorismo ri-
goroso, un’aspirazione al rinnovamento più temuta che compresa e un ten-
tativo di equidistanza dalla Chiesa, che si conclude spesso con il tribunale
dell’Inquisizione e l’emarginazione dello studioso.
Maurizio Sangalli nell’ultimo capitolo del volume riprende, in sintesi, la
situazione di crisi per le università italiane tra fine Cinquecento e inizi del
Seicento e la presenza delle accademie, viste come «valvola di sfogo per
fuggire da situazioni di rigidità nei curricula universitari» Deve peraltro
considerare, anche sulla scorta del caso Beni e dell’Accademia dei Ricovra-
ti, che ogni Università, come ogni Accademia, hanno storie e percorsi di-
versi. Padova ebbe nella magistratura dell’Accademia di lettere dei Rifor-
matori e nella loro oculata «campagna acquisti» un aiuto per procrastinare
la crisi, essendo il Bo considerato tra i migliori atenei d’Italia. Segue un vi-
vace quadro dello Studio patavino, con le turbolenze degli studenti, le riva-
lità dei docenti, le ambizioni a più sostanziosi stipendi e la serie di scherma-
glie tra la magistratura veneta e il Beni che si vantava di non leggere, ma di
esporre a memoria la sua materia a una folla di cento e più studenti. Si ag-
giungono anche le reciproche accuse tra ordini religiosi ed Università sulla
sovrapposizione degli orari delle lezioni, nel tentativo di sottrarsi gli stu-
denti..., tutte copie delle accuse e difese che vent’anni prima, nel 1591,
produssero la censura al collegio dei Gesuiti e la loro espulsione dal territo-
rio veneto.
Quale la lezione che se ne ricavò? L’Accademia di lettere dei Riformatori
propose di istituire, nella sede che era stata del collegio dei Gesuiti, un col-
legio di educazione, perché gli universitari «quietamente et sicuramente vi
si essercitino, et in particolare attendino alla lingua volgare italiana, la quale
