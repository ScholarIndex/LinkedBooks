RECENSIONI
185
alle pp. 535-547 RENATO ZirONDA, Federico Corner vescovo di Vicenza: note
d’archivio, si occupa di una fase scarsamente studiata della sua vita).
Ben presto la nuova istituzione si manifesta, nelle parole di Benzoni,
«luogo deputato al convergere ... delle due nobiltà, quella della suddita Pa-
dova, quella della dominante Venezia» (p.42); entusiasticamente coltivate
quindi le ricerche genealogiche, tese per lo più a esaltare i fasti e l’antichità
della nobiltà patavina, mentre tace la scienza, sebbene l’Accademia annove-
ri tra i soci figure quali Galilei e Cremonini. Né la produzione dei Ricovrati,
che nel 1673 eleggono a loro patrono un santo di recente canonizzazione
ma già popolare nel Veneto come Francesco di Sales, presenta la benché
minima traccia dell’eterodossia che serpeggia invece tra gli Incogniti vene-
ziani (molti dei quali, a cominciare dal fondatore Giovanfrancesco Lore-
dan, erano anche Ricovrati). Parimenti, nessuna connotazione trasgressiva
caratterizza il fatto in sé anomalo rappresentato dalla cooptazione per ac-
clamazione, nel 1669, di una donna: la donna in questione essendo una glo-
ria non soltanto locale come Elena Lucrezia Corner Piscopia, della cui fa-
ma, specie dopo il conseguimento della laurea, l’Accademia avrebbe benefi-
ciato di riflesso. Del tutto estraneo al pensiero di Elena, e a maggior ragione
dei Ricovrati, qualsiasi intento di rivendicazione femminista. Eppure, negli
anni successivi i Ricovrati si aprirono ad ammettere tra le loro file, sia pure
in numero limitatissimo, altre donne; a differenza dello Studio patavino, a
detta di Benzoni confermatosi dopo l’eccezionale parentesi della Corner Pi-
scopia «tetragona roccaforte maschilista» (pp. 51-52). Sandra Olivieri
SECCHI, Immagini di donna e donne nell’Accademia dei Ricovrati (sec. XVII)
(pp. 375-391) dimostra però come anche nel ‘600 i Ricovrati abbiano conti-
nuato a ricercare e a esaltare nelle donne le virtù più tradizionali, meglio se
abbinate al martirio come nel tragico caso di Lucrezia Dondi dall’Orologio.
All’iconografia della prima donna laureata, in particolare al mausoleo pata-
vino demolito nel 1727 e qui confrontato con altri monumenti funebri
«iperbolici» come alcuni mausolei dogali, rivolge la sua attenzione alle pp.
455-489 RUGGERO RUGOLO, Elena Lucrezia Cornaro Piscopia. On’iperbole
barocca?.
Una rassegna iconografica relativa ai ventisei fondatori dell’Accademia
viene proposta da Antonio Gamba, Contributo all’iconografia dei fondatori
dell’Accademia dei Ricovrati (pp. 319-340). I loro nomi, e quelli di coloro
che li seguirono, sono registrati nel Giornale A, che contiene i verbali delle
adunanze accademiche dalla fondazione al 1694: una recentissima edizione
di questa fonte (curata da Antonio Gamba e Lucia Rossetti per le Edizioni
LINT, Trieste 1999) viene presentata e commentata da Maria FRANCESCA
TlEPOLO. Rilevando affinità strutturali e procedurali tra l’Accademia e le
istituzioni governative veneziane, la studiosa precisa d’altro lato come nella
Dominante le Accademie non attecchissero, sia perché guardate con so-
spetto, sia perché ritenute superflue — a ciò bastando ampiamente la fami-
glia e il precoce apprendistato politico — per la formazione dei rampolli
