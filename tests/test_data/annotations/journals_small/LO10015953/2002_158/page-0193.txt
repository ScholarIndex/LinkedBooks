NOTIZIE
193
decreti della Sinodo Diocesana di Treviso (1° febbraio 1617) (pp. 173-182) è studiato
da G.N. MaestreLLO. La situazione della stampa trevigiana è messa in luce da S.
ROSSETTO con il lavoro Tre quotidiani poco noti di fine Ottocento (pp. 183-187). Un
bel Ricordo di Fernando Coletti, uomo di cultura e trevigiano esemplare (pp. 189-193)
è tracciato da B. De DonA. S. ROSSETTO, Società e cultura a Treviso alla fine del
XVIII secolo (pp. 195-199), offre un puntuale quadro della vita della città in quel pe-
riodo. [M.S.B.]
* Il numero 17 della rivista semestrale «Chioggia» comprende tre interventi in-
centrati su risvolti locali della storia nel periodo fascista curati da M. GlACOMELLO e
M. Rossi, oltre al saggio introduttivo di P. TlOZZO NETTI e P.G. TlOZZO, che tratteg-
giano una pregnante disamina sul quartiere Perottolo di Chioggia. Tra letteratura,
teatro e musica si muove il saggio di P. PADOAN, che propone un’inedita rassegna
delle composizioni musicali di soggetto locale. Il contributo di A. NACCAM sulla si-
gillografia medievale di Chioggia, pur nel suo taglio sintetico, racchiude spunti per
ulteriori approfondimenti su un tema ricco di addentellati con la storia politica loca-
le. S. PERINI trascrive due serie di documenti: la struttura della popolazione clodien-
se desunta da un censimento del 1760; le missive di Domenico Cestari, autorevole
esponente della classe politica locale, impegnato nel 1798 presso la corte asburgica
per perorare la causa del porto di Chioggia. La sezione riservata alle problematiche
di attualità comprende l’analisi di F. LUSCIANO sulle mutue influenze tra sviluppo
economico e politica del territorio e lo studio di D. Tiozzo NETTI sui progetti con-
cernenti il recupero del forte portuale di S. Felice. Vertono su tematiche ambientali-
ste gli itinerari didattici, supportati da una significativa rassegna fotografica del cir-
condario clodiense. Concludono il volume le sintesi tratte da due tesi di laurea su te-
matiche storico-urbanistiche rispettivamente di U. De Bei e M. Maretto. [S.P.]
* II diciottesimo numero della rivista «Chioggia» raccoglie ventotto interventi,
ripartiti nelle solite sezioni: saggi e interventi, iconografia, itinerari didattici, tesi di
laurea. Riconfermando un indirizzo già emerso nelle ultime annate, l’attenzione è ri-
volta ad aspetti dell’ambiente geofisico e sociale connessi con le problematiche at-
tuali della collocazione della realtà locale nel contesto veneto, mentre è venuto ad at-
tenuarsi l’interesse per la dimensione storica. La prima parte, alquanto composita, è
costituita da una serie d’interventi di taglio letterario sociologico e ambientale, i qua-
li soverchiano i succinti contributi di carattere storiografico. Più omogenee si confi-
gurano le altre due parti: una dedicata all’immagine di Chioggia con un suggestivo
apparato fotografico dell’ambiente marino, l’altra incentrata sulla valenza didattica
del dialetto. [S.P.]
* L’interesse per le testimonianze lapidarie conservate in Chioggia e dintorni è
stato recentemente ridestato dalla ristampa dell’opera di Carlo Bullo (Le iscrizioni
lapidarie di Chioggia, Venezia 1880; ristampa, Chioggia, Il Leggio, 1998, a c. di M.G.
