PER LA STORIA DELLA PINACOTECA
MANFREDINIANA NEL SEMINARIO
DI VENEZIA: IL RITROVATO CATALOGO
DI PIETRO EDWARDS (1809)
La figura politica di Federico Manfredini è ben nota agli storici
del «dispotismo illuminato», della Rivoluzione e dell’Impero. Nato
a Rovigo nel 1743, appartenente alla nobiltà provinciale esclusa dal
governo, il marchese Manfredini scelse presto il servizio dell’Au-
stria, militando negli eserciti imperiali e arrivando al grado di gene-
rale e «proprietario» di un reggimento. Chiamato a Firenze nel 1776
per educare i figli del granduca Pietro Leopoldo, divenne il «Mag-
giordomo Maggiore» del figlio e successore, Ferdinando III; nella
veste di ministro toscano negoziò con l’invasore Bonaparte, nel
1797, per salvare l’indipendenza del Granducato. Alludeva a quel-
l’accordo l’incisore Raffaello Morghen quando, dedicandogli una
stampa, lo salutò come l’uomo «cui pace amica alle bell’arti è cara».
Il successo diplomatico, come sappiamo, non fu duraturo: nel 1799
il Direttorio attaccò la Toscana e anche il Manfredini dovette seguire
la corte nella fuga. Caduto in disgrazia presso il sovrano rimase alcu-
ni anni esiliato in Sicilia; poi, riguadagnato il favore di Ferdinando,
fu suo ministro nel principato di Salisburgo dal 1803 all’ottobre
1805. In tale data, per motivi mai chiariti — ufficialmente per i po-
stumi di una brutta caduta da cavallo ■— si ritirò a vita privata. Abitò
dapprima a Padova e poi, dalla fine del 1811 alla morte (1829), in
una villa di Campo Verardo, nella terraferma veneziana (*).
0) Sulla vita del Manfredini si veda, da ultimo, L.E. FuNARO, All’armata e in
corte. Profilo di Federico Manfredini, «Rassegna storica toscana», XL (1994), 75-108,
239-276. Tale lavoro, come i precedenti — tra cui il classico F. REUMONT, Federigo
Manfredini e la politica toscana dei primi anni di Ferdinando III, «Archivio storico
italiano», 3.ser. XXVI (1877), 225-274 — è incentrato sul periodo toscano, ma cita
anche varie fonti del periodo veneto, tra cui un carteggio nell’Epistolario Moschini
