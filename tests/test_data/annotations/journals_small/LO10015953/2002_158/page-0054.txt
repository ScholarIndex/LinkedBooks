54
MASSIMO GALTAROSSA
ficio era ancora in realtà saldamente nelle mani del segretario che te-
meva, con esagerazione, per la propria vita.!179) La ruota delle consi-
derazioni del Milledonne, che non nascondeva l’evidente imbarazzo e
l’urgenza del problema, si concludeva ritenendo Zuanne indegno di
un incarico così delicato, come era il maneggio della scrittura, cioè la
tenuta contabile, sulla base delle lettere del capitano generai da mar
Foscarini e del suo segretario Ragazzoni, presso i quali si trovava con
disonore il nipote.!180) Il deludente bilancio dell’esperienza di viaggio
dello Zuanne non poteva non ripercuotersi, nei pensieri e nelle valuta-
zione del segretario, sulla necessità di un controllo più capillare del-
l’altro nipote Zuanbattista: era cioè questo un pericoloso precedente
familiare che doveva esser tenuto presente.!181)
A conferma dell’interesse privato del Milledonne per la vicenda
di Zuanbattista era la scelta di inviare tre mesi dopo, quando Zuan-
battista entrava effettivamente nell’incarico di quaderniere, a casa
sua Domenego de Vico, amico del Milledonne.!182) Probabilmente
il Vico, in veste pubblica, parlò delle preoccupazioni che Zuanbatti-
sta arrecava allo zio prima di leggergli l’intimazione, alla quale
Zuanbattista non ebbe altra possibilità di rispondere che: «Io così
contento di ciò che è piaciuto a quest’illustrissimo Consiglio di co-
mandarmi, essendo in beneficio di mia sorella e suoi figlioli, a quali
anco senza questo sarei mai mancato».!183) U problema non si com-
prendeva rinviando unicamente alla eccezionale congiuntura susci-
tata dalla peste, perché la scelta di ancorare l’attribuzione dei propri
benefici burocratici alla realizzazione di determinati progetti, che ri-
chiedevano precisi comportamenti familiari, con l’autorità del Con-
siglio dei X, era una forma privilegiata d’esercizio della podestà del
segretario sulla sua famiglia e sul suo clan.
(U9) ASV, Consiglio dei X, Parti comuni, filza 117, supplica di Antonio Milledon-
ne allegata alla deliberazione del Consiglio dei X, alla data 17 giugno 1573; L. Pez-
ZOLO, L'oro dello Stato. Società, finanza e fisco nella Repubblica veneta del secondo
‘500, Treviso-Venezia, 1990, p. 28-31; Trebbi, La società veneziana, p. 158.
(180) ASV, Consiglio dei X, Parti comuni, filza 117, supplica di Antonio Milledon-
ne allegata alla deliberazione, alla data 17 giugno 1573.
(181) G. COZZI, Padri, figli e matrimoni clandestini (metà sec. XVI - metà see.
XVIII), «La Cultura», 14 (1976), p. 169.
(182) ASV, Capi del Consiglio dei X, Rotatorio, Registro 24, c. 161v-181v.
(183) ASV, Capi del Consiglio dei X, Notatorio, Registro 24, c. 161v.
