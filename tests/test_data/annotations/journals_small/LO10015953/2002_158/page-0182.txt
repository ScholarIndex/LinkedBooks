182
RECENSIONI
Negli anni in cui sta svanendo, insieme con i suoi protagonisti, il resi-
duo di questa cultura, vanno accolte con piacere le iniziative che ripropon-
gono frammenti e tasselli di quel mondo contadino. Lo ha fatto, ora, il
Gruppo studi e ricerche storiche di Maerne, in provincia di Venezia, con la
ristampa degli almanacchi che Agostino Fapanni pubblicò dal 1821, anoni-
mi, per l’editore Silvestri di Milano con il titolo «Proverbi del buon conta-
dino».
Fapanni (1778-1861) fu studioso di agricoltura e autore di saggi sull’arte
dei campi, ma anche possidente e coltivatore nella sua azienda modello di
Martellago, nel Veneziano. Nei «Proverbi» il Fapanni si richiama a tre cele-
bri agronomi del Settecento: il toscano Lastri, il padovano Toaldo e il cone-
glianese Caronelli.
L’almanacco voleva essere un aiuto per i contadini ad apprendere e tene-
re a memoria le istruzioni offerte dai proverbi. Questi «figli di lunga e seco-
lare esperienza» costituivano un insegnamento sicuro e consolidato. A loro
era opportuno rifarsi nelle difficoltà e nei momenti di incertezza. Perchè là
era la saggezza dei vecchi e dei patriarchi sperimentata da secoli. Quindi
mai, o quasi, potevano sbagliare. Era una saggezza costruita sulla osserva-
zione dei fenomeni, delle stagioni, delle abitudini, degli uomini. Come se il
mondo non potesse cambiare.
Dio, fede, padrone. Era l’orizzonte del contadino. Il ragazzo che va a la-
vorare è indispensabile che sia «buono, timorato di Dio, obbediente e pre-
muroso d’imparare». E questo che si chiede a «Eusebio castaido del conte
Rambaldo». Con la devozione, la fedeltà e il lavoro il ragazzo salirà da ap-
prendista boaro fino a castaido. Il lavoro è merito, non vergogna. Non esi-
stono sovversioni, al massimo astuzie. Non vi è spazio per gli infingardi e gli
adulatori, ma soltanto per laboriosità e rettitudine. Un quadro idilliaco, e
un po’ utopistico, in cui potere e religione avevano un ruolo dominante e
indiscutibile.
Eppure alcuni di questi proverbi sono sopravvissuti a generazioni e cul-
ture restando in uso ancora oggi. «Il buon dì si conosce dal mattino» oppu-
re «Invan la stalla rinchiuder vuoi, Or che rubati furonti i buoi» o ancora il
classico «Una rondine non fa primavera».
Ogni mese ha le sue peculiarità e l’almanacco offre pillole di saggezza
pratica da applicare nel lavoro di ogni giorno. «Marzo ventoso, Aprile pio-
voso, Maggio gioioso,/ Ti promettono un anno assai copioso».
Ma è anche un invito a osservare e comprendere le fatiche dei contadini.
«Il più salubre pane, il pan migliore/ È quel che costa aU’uom maggior su-
dore» si legge nell’almanacco del 1821. «Io vorrei — commenta il Fapanni
— che gli epuloni delle città si trovassero presenti ad una cena estiva di ro-
busti mietitori, imbandita per l’ordinario di solo pane di cruschello e di mal
condita insalata».
Non mancano confronti storici per confermare i detti popolari. «Se fu
l’inverno tiepido,/ E fredda sia la state,/ Non ¡sperare in luglio,/ Copiose le
