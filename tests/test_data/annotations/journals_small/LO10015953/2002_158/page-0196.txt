196
NOTIZIE
attentamente analizzati da ANTONELLA NlCOLETTI e ricondotti «ad una particolare
produzione di manufatti vitrei ad imitazione dell’antico, eseguiti nella seconda metà
dell’Ottocento» (pp. 267-285).
FRANCESCA Costaperaria cerca di dare, attraverso lo studio di fonti letterarie e
l’analisi di documenti iconografici affini, che vanno dall’età antica al periodo tardo-
medioevale, una interpretazione di ciascuna de Le raffigurazioni dei mesi nel Salone
del Palazzo della Ragione a Padova (pp. 49-94). Andrea Calore, in mancanza di
specifiche testimonianze archivistiche, propone quale datazione de II palazzo Abriani
(sec. XV) in contrada S. Agostino a Padova (pp. 95-112) la prima metà degli anni
quaranta del Quattrocento — sicuramente il palazzo è compiuto entro il 1447 — e
individua quale probabile artefice dell’edificio, in tipico stile ogivale «fiorito» vene-
ziano, il maestro muratore Cristoforo da Bolzano, già attivo nel Duomo di Monta-
gnana e poi, dal 1443, alla basilica del Santo di Padova.
Si conserva attualmente presso l’oratorio della SS. Trinità a Loreo, ivi spostata in
seguito alle soppressioni napoleoniche del 1806, La pala di Domenico Campagnola
già in Sant’Anna a Padova (pp. 113-125) — ne costituiva la pala dell’altare maggiore
— che ENRICO Noè ascrive ad un periodo compreso nella seconda metà del quarto
decennio del Cinquecento. ALBERTO Rizzi offre un ampio e variegato catalogo, sud-
diviso geograficamente, delle Vestigia marciane nel Padovano: vi si prendono in esa-
me le opere tuttora esistenti e quelle andate distrutte, per un periodo compreso tra il
Quattrocento e il Novecento, in quello che era il territorio della Repubblica Veneta
(pp. 127-182, catalogo alle pp. 139-178).
Giovanna Baldissin Molli presenta numerose e interessanti Notizie su pittori,
orafi, stuccatori, intagliatori e incisori vicentini raccolte nelle «Miscellanee» De Lazara
relative, tra gli altri, ai pittori Bartolomeo e Benedetto Montagna, all’orafo Valerio
Belli, Andrea Palladio; sono presenti anche notizie di più specifico interesse per la
storia del collezionismo locale (pp. 183-229, alle pp. 214-29 sono trascritti i docu-
menti di maggiore importanza).
Reca l’effigie del triestino Francesco Pascotini, console dell’Impero a Larnaca
(Cipro), Un ritratto di Giuseppe Tominz a Padova opera che GIUSEPPE Pavanello
assegna alla fine degli anni trenta dell’Ottocento, in un momento centrale dell’attivi-
tà triestina del Tominz (pp. 231-232). Una puntuale analisi della struttura della Sala
e un attento recupero filologico delle possibili fonti, che l’architetto padovano as-
sembla con raffinato gusto archeologico, caratterizzano l’intervento di BERTRAND
Jaeger su Giuseppe ¡appelli e la Sala egizia del Caffè Pedrocchi (pp. 233-266).
Apre la sezione di «Storia e letteratura» CLAUDIA Nardo che offre nuovi con-
tributi Per la storia del mulino ad acqua nel Padovano (secoli X-XIII) (pp. 287-296).
Segue il contributo di PAOLA Mar volto ad esaminare le peculiarità de «Li luoghi
per le merci»: il sistema delle piazze centrali e i mercati dal XVI al XIX secolo attra-
verso le fonti documentarie dell’Archivio di Stato di Padova (pp. 297-323). Alle pp.
325-347 con 11 botanico Pelice Viali nelle sue relazioni con Francesco Passerini, Lelio
Trionfetti e Giambattista Morgagni (e due lettere di Geminiano Montanari e Giaco-
mo Grandi sull’Orto dei semplici), Paolo Maggiolo prosegue lo spaccato di cultu-
ra padovana e la conoscenza dei rapporti che legano Padova con la Toscana tra Sei-
cento e Settecento, che già aveva intrapreso ad illustrare nel precedente volume del
Bollettino (LXXXIV del 1995, pp. 199-221). Affiorano dall’archivio Maldura, re-
centemente depositato alla Biblioteca civica di Padova, Nuovi documenti per la villa
sul colle di Sant’Elena ed i suoi giardini nell’Otto e Novecento·, risalenti alla seconda
