124
NOTE E DOCUMENTI
destinati ad una circolazione solo privata, o al massimo burocratica,
come nel caso degli elenchi, ricchi di molteplice quanto dissimulata
dottrina, redatti in qualità di «ispettore della Corona» per la scelta
delle opere provenienti dalle corporazioni religiose soppresse; e bu-
rocratica sarà la destinazione del suo catalogo delle nascenti Gallerie
dell’Accademia, che egli completerà nel 1811, e che è rimasto an-
ch’esso inedito (10). In quest’ultimo lavoro, trattandosi di opere
«pubbliche» per eccellenza, il critico aveva alle spalle una robusta,
secolare tradizione conoscitiva; nell’esame della Manfrediniana dis-
poneva, in pratica, solo della sua esperienza e del suo acume. Di tali
doti non scarseggiava: uno dei suoi impegni di professionista privato
era la consulenza per i collezionisti, ai quali forniva consigli in rela-
zione alle offerte del mercato e all’autenticità dei pezzi. Sono noti, in
campo commerciale, i suoi rapporti con Girolamo Manfrin e con
Antonio Canova (n). Nel nostro catalogo l’impegno principale del-
l’Edwards, elegantemente schivando compromessi e comode bugie,
consiste nella capillare revisione delle attribuzioni con le quali si era
costituita la Manfrediniana, svuotate dall’interno, per così dire, per
mezzo della lettura stilistica. Si spiega da ciò, sicuramente, l’incer-
tezza di Andrea Appiani, che da lontano doveva giudicare il merito
della collezione, e che, leggendo analisi così puntuali e impietose, tro-
vò più conveniente astenersi. Secondo Antonio Neu Mayr (ma la sua
testimonianza appartiene ad anni molto successivi) l’incarico di com-
pilare il catalogo fu dato a Pietro Edwards dal principe Eugenio (12).
La notizia, anche se non confortata in modo esplicito dalle nostre
carte, non è inverosimile. Anni dopo, subito dopo la scomparsa del
critico (1821), il marchese così dichiarava al Moschini, non senza
una punta di malumore:
(10) Cfr. S. MOSCHINI Marconi, Gallerie dell’Accademia di Venezia. Opere d’arte
dei secoli XIV e XV, Roma 1955, XIII.
(u) F. Haskell, Mecenati e pittori, trad.it., Firenze 19852,597 (consulenza a Gi-
rolamo Manfrin per la sua collezione); G. PAVANELLO, Canova collezionista di Tiepo-
lo, Possagno 1996 (intermediazione per l’acquisto di quadri).
Tracce dell’attività di consulente dell’Edwards si trovano ovunque in questi anni.
Cito, per esempio, il caso di un quadro offerto nel 1793 al collezionista rodigino Ca-
salini e che egli (chiamato «un certo signor Edvary») attribuiva al Dürer (T. ROMA-
GNOLO, La Pinacoteca dell’Accademia dei Concordi. Profilo storico, Rovigo 1975,21).
(12) A. Neu Mayr, Relazione di alcuni dipinti di Paolo, Tintoretto e Mieris esi-
stenti nella Pinacoteca Manfrediniana in Venezia, letta nell’Ateneo di Treviso il gior-
no 8 febbraio 1844, ms., c. 7 (TREVISO, BIBLIOTECA CIVICA, Archivio dell’Ateneo di
Treviso, b. 26, fase. 518).
