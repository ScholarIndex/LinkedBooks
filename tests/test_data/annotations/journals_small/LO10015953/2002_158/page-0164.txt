164
RECENSIONI
francescano Bartolomeo Fonzio e il nobile Girolamo Marcello, si possono
cogliere i segni di una diffusione di forti spinte anticuriali attraverso la di-
vulgazione di uno scritto di Lutero, quel Libro de la emendatione et correc-
tione dii stato cristiano, tradotto forse dal Fonzio stesso, e del quale il nun-
zio pontificio a Venezia, Girolamo Aleandro, segnalava preoccupato la peri-
colosità. Altri esempi di Un patriziato spiritualmente inquieto, come titola il
primo capitolo, erano gli argomenti che si discutevano, nel ’48, in casa di
Francesco Barbaro: fra questi, la dolorosa vicenda dell’avvocato di Citta-
della Francesco Spierà, morto disperato dopo essere stato costretto all’a-
biura, e diventato ormai, per coloro che covavano nel loro intimo le stesse
idee, un angosciante esempio di nuovo martirio e delle sofferenze di chi
non poteva manifestare le proprie diverse aspettative di fede. Il caso dello
Spierà era stato divulgato e dibattuto da Pier Paolo Vergerlo, vescovo di
Capodistria, che lo aveva assistito nei momenti della fine, e aveva colpito in
modo particolare il podestà di Padova, Bernardo Navagero, non alieno da
simpatie eterodosse; altri rettori lo imitavano, come quello di Asolo, Nicolò
Pisani, il quale, terminato il mandato, aveva mantenuto i contatti con la cit-
tadina, «facendone un obiettivo di propaganda religiosa» (p. 26).
Più o meno apertamente, quindi, le nuove idee si insinuavano anche nel
patriziato veneziano, e chi ne dava conferma era il filocalvinista Alessandro
Trissino, nobile vicentino da anni residente a Venezia, e processato dal San-
t’Officio nel 1563; quasi ansioso di render note le sue frequentazioni altolo-
cate, egli raccontava dei molti «gentilhomeni di Venetia» ai quali era solito
mostrare le «nove» che da Ginevra gli spediva un suo corrispondente (p.
29), insistendo, per poi subito ritrattare, come l’interesse dei veneziani ri-
guardo gli «eretici» non fosse solo marginale, bensì orientato verso i veri
problemi della fede. Se il Trissino è un nobile che tratta con suoi pari, non
mancano gli esempi fra patrizi ed eterodossi di ceto diverso; al riguardo va
detto che queste amicizie, che fioriscono nel segno di ideali comuni, non
sono incrinate dalla «connotazione gerarchica» (p. 21), anzi, fra nobili (pa-
troni) e artigiani, medici o intellettuali, il rapporto si trasformava in sincera
solidarietà e reciproca fiducia. Il libro «proibito» è in genere il tramite che
lega questi personaggi, e ne determina le scelte e gli orientamenti, passando
di mano in mano fino a divenire, nei processi, la prova certa della loro ete-
rodossia. Così, nel processo del 1571 contro Aquilina Loschi, figlia naturale
di un nobile vicentino e residente a Venezia, già vista in modo sospetto dal
Sant’Officio per una sua buona familiarità con le «lettere», apprendiamo
che fra i nobili di casa Marcello circolava il Beneficio di Cristo, così come, in
procedimenti diversi, si sapeva che molti «patroni» avevano in casa Erasmo
ed altra stampa proibita. Ma, nei processi, il nome dei nobili sembra in un
primo momento comparire solo di sfuggita, come slegato dalle vicende che
coinvolgono le persone che con loro avevano praticato; del resto, l’anoma-
lia di un patrizio che si poneva al di fuori delle regole del ceto di apparte-
nenza, non poteva essere così scontata, per motivi più che comprensibili,
