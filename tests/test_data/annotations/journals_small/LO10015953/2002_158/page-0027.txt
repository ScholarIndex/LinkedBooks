LA FORMAZIONE BUROCRATICA DEL SEGRETARIO VENEZIANO
27
distribuiti, nell’esperienza maturata, nelle amicizie patrizie coltivate,
come conferma la biografia del Milledonne.
Mentre nel 1552 Milledonne, nel partire per Roma con Nicolò da
Ponte, si era dovuto indebitare «alquanti anni», impegnando la fon-
tegaria al fontego della farina in Rialto, ora poteva avvantaggiarsi
della provvisione di 6 ducati al mese che richiedeva a compensazio-
ne degli utili dell’ufficio della bestemmia, che affermava di perdere
con la sua partenza. Si basò sulla stessa per ottenere il mese successi-
vo una sovvenzione di 150 ducati, che intendeva garantirne il rim-
borso con l’accordata provvisione mensile di 6 ducati al mese.!86)
La legazione fu lunga e importante a causa della guerra fra il papa
e il re di Spagna Filippo II, della venuta dell’esercito francese, allea-
to al pontefice, in Italia, per le trattative di alleanze e di pace, per la
paura della presa di Roma quando il duca d’Alba, Fernando Alvarez
de Toledo, dal 1555 viceré di Napoli, giunse nei pressi di Grottafer-
rata con l’esercito spagnolo.!87) Non meno impegnati furono i di-
plomatici veneziani nell’intendere le reali intenzioni di pace della
corte romana, ai fini del raggiungimento dell’accordo fra i conten-
denti per mezzo dell’intervento dell’ambasciatore di Firenze!88),
nell’approvazione del rinnovo della concessione delle due decime
del clero a Venezia, contro la minaccia turca!89) e nel ricercare l’e-
senzione dei sudditi veneziani, che avevano beni in Romagna, dal-
l’imposta dell’uno per cento e della tratta obbligatoria dei grani a
Roma!90).
Come si era comportato Milledonne nell’ambasceria? Abbastanza
bene a prestar fede alla Relazione al Senato presentata al termine
(86) ASV, Consiglio dei X, Parti comuni, filza 58, supplica di Antonio Milledonne
allegata alla deliberazione del Consiglio dei X, alla data 23 gennaio 1552 m.v.\ ASV,
Consiglio dei X, Parti comuni, filza 65, supplica di Antonio Milledonne allegata alla
deliberazione del Consiglio dei X, alla data 28 giugno 1555.
!87) [MILLEDONNE], Vita d’Antonio Milledonne, c. 72r-73r.
(88) Dispaccio in parte cifrato di Bernardo Navagero da Roma al Senato del 28
agosto 1557 (ASV, Archivio Proprio, Roma, filza 10, n° 51, c. 130r).
(89) Dispaccio di Bernardo Navagero da Roma al Senato del 16 marzo 1558
(ASV, Archivio Proprio, Roma, filza 11, n° 46, c. 18v.
(90) Dispaccio in parte cifrato di Bernardo Navagero da Roma al Senato del 30
ottobre 1557 (ASV, Archivio Proprio, Roma, filza 10, n° 90, c. 207v).
