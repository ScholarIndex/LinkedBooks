34
MASSIMO GALTAROSSA
del novembre 1556, da dover essere restituiti a ducati 6 al mese, ot-
tenuta con qualche voto contrario, per la «piezeria», cioè la fideius-
sione richiesta dalla legge, si era costituito il primo e più importante
«piezo»; lo zio Zuan Francesco Ottobon(110).
Finalmente Milledonne aveva ottenuto la svolta per la sua carriera,
perché il «piezo» si presentava in genere il giorno dopo la concessio-
ne al tribunale dei capi del Consiglio dei X e si costituiva tale, garan-
tendo che, nel caso di morte del beneficiato, si sarebbe assunto l’im-
pegno di pagare il rimanente al suo posto. Nell’eventualità che il
«piezo» fosse un influente personaggio, ciò facilitava la positiva deli-
berazione in materia. Zuan Francesco era allora segretario del Consi-
glio dei X, apparteneva all’omonima famiglia di Cancelleria, e, parti-
colare di rilievo per il delinearsi della clientela, sarebbe stato eletto
cancellier grande dal 1559, carica che avrebbe mantenuto, reggendo
la Cancelleria, fino alla sua morte avvenuta nel 1575. L’ingresso degli
Ottobon sulla scena non risulterà occasionale. Al Concilio di Trento
come coadiutore del Milledonne era stato designato in un primo mo-
mento il notaio ducale Zuanne Trevisan, ma poi fu effettivamente
presente Lunardo Ottobon!111). Allo svilupparsi di una solida rete
clientelare si accompagnavano le tappe del dispiegarsi della carriera
nella Cancelleria ducale, quale è raccontata nell’autobiografia.
Nell’ottobre 1559 il duca di Firenze manifestò in maniera intensa
alla Signoria il suo dispiacere, sia per mezzo di lettere che con le
proteste del suo diplomatico, per la cattura di una galera da parte
del capitano alla guardia del regno di Cipro. In novembre, dopo
aver ottenuto da Cipro informazioni sul caso, il segretario Milledon-
ne, che allora continuava a servire all’audienza dei consiglieri, fu in-
caricato dai savi del Collegio di redigere la risposta. La lettera, pur
nel debito rispetto dovuto al principe, collocava l’episodio all’inter-
no dei rapporti cristiano-turchi, in particolare dei comuni interessi
commerciali, ma soprattutto dei delicatissimi rapporti di forza, che
(110) ASV, Consiglio dei X, Comuni, Registro 22, alla data 20 novembre 1556;
ASV, Capi del Consiglio dei X, Notatorio, Registro 16, c. 17 lv.
(nl) ASV, Collegio, Notatorio, Registro 33 c. 125v, alla data 7 aprile 1562; BCV,
mss. Donà delle Rose 171, Benemerenze della casa Ziliol e casa Ottobon secretaria c.
311r-315r.
