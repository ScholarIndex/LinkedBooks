NOTE E DOCUMENTI
123
S.Stefano, la Carica di Tenente Maresciallo... Questo è il primo
esempio di tal natura nella Monarchia»!9). Spontaneo supporre,
perciò, che l’offerta della collezione al governo di Milano facesse
parte di una strategia di avvicinamento al regime del vincitore. Ma la
seducente ipotesi non trova alcuna conferma nei nostri documenti.
Il fascicolo si apre, il 30 marzo 1809, con una nota del Ministero
dell’Interno, al quale l’Intendenza Generale dei Beni della Corona,
per incarico del viceré Eugenio, aveva inviato tre cataloghi «concer-
nenti una ragguardevole collezione di pitture dei più belli artisti, di
stampe incise, e di libri di proprietà del Sig. G.le Manfredini custo-
dita presentemente in Padova dal suo fratello Sig. Luigi Manfredi-
ni, perché veda questo Ministero se vi fosse cosa che potesse conve-
nire ad alcuna delle Accademie di belle arti nel Regno, od alla Regia
Pinacoteca di questo Palazzo R.Ie di Arti e Scienze». Il giorno dopo
(31 marzo 1809) il Ministro trasmette i cataloghi al Direttore Gene-
rale della Pubblica Istruzione, incaricandolo di esaminare la possibi-
lità dell’acquisto. Nella risposta, in data 19 aprile, il Direttore Gene-
rale assicura di essersi «fatto sollecito di rimetterli al Sig. Cavaliere
Appiani Commissario di B.e Arti, ed al Direttore della R.a Bibliote-
ca, affinché vedessero cadauno nella sua partita per quali oggetti
convenisse di trattare la compera». L’esito è negativo per i libri,
mentre per i quadri e le stampe, aggiunge il Direttore, «sto in atten-
zione del parere del S.r Cav.e Appiani». Pochi giorni dopo, il 25
aprile, lo stesso Direttore Generale comunica al Ministro che l’Ap-
piani «non crede di poter dare un fondato giudizio senza vedere le
varie opere». Perciò, soggiunge, «il modo più opportuno per avere i
lumi desiderati sarà quello d’invitare il Sig.r Prefetto della Brenta a
delegare due artisti di riputazione i quali, esaminati tutti gli oggetti,
propongano quelli, che per pregio intrinseco, ed anche per discre-
tezza di prezzo giovasse di acquistare». Invece nulla fu poi fatto. Un
appunto del ministro Di Breme così chiude la pratica: «Si ritenga
per ora per notizia: e si manderà a tempo opportuno persona capace
di giudicare del merito delle cose, delle quali si tratta».
Le autorità della capitale, dunque, accolsero con molta cautela i
giudizi dell’Edwards. Egli non era noto nè come artista (e agli artisti
ancora si attribuiva la maggior competenza sull’arte del passato) nè
come letterato. Non aveva mai stampato nulla; i suoi scritti erano
(9) Autobiografia, c. 149. Le vicende viennesi del 1809 sono narrate nelle cc.145-149.
