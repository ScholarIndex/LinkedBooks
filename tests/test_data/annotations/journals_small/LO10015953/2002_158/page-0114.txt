114
MARCO MONDINI
Così, mentre i bersaglieri vengono festeggiati per le vie di Verona
come «il brillante corpo che a Tripoli non vincerà col terrore ma col
fascino della destrezza e dell’eleganza...W L’Italia si grida! E l’ar-
mata se ne va»(38), i cattolici si sentono in dovere di elevare «pre-
ghiere per i nostri soldati. Perché la vittoria abbia sempre a favorire
le armi italiane e perché la nostra patria abbia presto a fruire dei be-
nefici della pace»!39) e di celebrare l’eroismo dei «nostri soldati» a
Sciara Sciat. (40)
Non intendo sostenere che questo passaggio da una rigida indif-
ferenza venata di ostilità nei confronti dell’istituzione patria ad
un’entusiastica celebrazione del soldato sia del tutto improvvisata.
In effetti, una caratteristica del Veneto postunitario risiede nell’at-
mosfera tutto sommato distesa, che regnava a Verona fra clero e for-
ze armate anche negli anni più bui del dopo Porta Pia. Ma i toni del
1911-12 testimoniano quella crescita dell’immagine del militare nei
confronti della società civile che più volte ho sottolineato nei miei
studi. E non solo della stampa cattolica! In maniera meno traumati-
ca ed evidente, perché mai così ostile all’istituzione dell’esercito na-
zionale, anche Y Adige esaltò tuttavia come non mai l’eroismo e le
virtù di ufficiali e soldati, di cui si decantava quotidianamente l’eroi-
smo e che venivano proposti a modello di virtù ed esempio, come
forse nemmeno negli anni migliori delle glorie risorgimentali.
Notevoli sono, da questo punto di vista, le «lettere di soldati», ripor-
tate in gran quantità nelle pagine interne del giornale, che propongono
ai lettori un campionario di stoiche virtù guerriere e patriottiche, dove il
soldato è il più fedele servitore della nazione, colui che ne porta alto il
nome in terra africana e che si sacrifica per obbedire al suo ordine.
«Voglio che siate orgogliosi di me sia che io debba o non debba
ritornare. La patria ha diritti forti e santi su di me. io sono vostro fi-
glio ma sono anche un soldato.»!41)
A guerra ormai conclusa, sarà proprio il foglio democratico —
che pure non aveva risparmiato i suoi strali all’avversario L’Arena
(3S) Ibidem, 4 ottobre 1911.
(39) Ibidem, 23 ottobre 1911.
(40) Ibidem, 26 ottobre 1911.
(41) «Adige», Lettera di un soldato alla madre, 7 febbraio 1912.
