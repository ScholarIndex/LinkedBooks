110
MARCO MONDINI
«Il monumento si vuole imporre», tornerà alla carica poco più
tardi il periodico socialista: «Nolente Verona [,..]Non i Veronesi
dedicano il monumento a Pianell [...] Chi ha fatto fare il monumen-
to? Con i denari di chi? I veronesi non vogliono monumenti alla
macchia...».!26) E il giorno dell’inaugurazione si unirà &ÌYAdige sot-
tolineando l’assenza di calore cittadino e di partecipazione: «Quale
squallore! Che gelida cerimonia ufficiale con quelle 4 autorità bal-
bettanti, che omaggi artificiali... !».(27)
Voce estrema, ma non del tutto fuori dal coro, di una stampa non
allineata sulle posizioni di omaggio all’esercito tramite un suo illu-
stre campione. Quali fossero le ragioni di un certo astio verso il Pia-
nell traspaiono in modo evidente dalle pagine dei giornali; il genera-
le indubbiamente non aveva reso un buon servigio alla città conser-
vando intatte le servitù militari attorno alle mura e rallentando uno
sviluppo economico che in effetti sarebbe decollato solo con la rea-
lizzazione del Canale Camuzzoni e con la modificazione in senso in-
dustriale del paesaggio urbano veronese.!28) D’altra parte, come è
ampiamente noto, proprio la massiccia presenza di militari tra le
mura veronesi fin dai tempi del dominio asburgico ne aveva struttu-
rato l’economia secondo le logiche di una città di servizi, in ciò fa-
cendo risaltare ancor di più le caratteristiche di Verona come città
militare per eccellenza.!29) Nonostante questo e nonostante Verona
rappresentasse un’isola sostanzialmente felice nel panorama veneto
dei rapporti tra mondo militare e mondo civile, la questione del mo-
numento a Pianell evidenziò le fratture che ormai attraversavano la
società veronese nella sua percezione del militare e della sua esatta
posizione all’interno del sistema di valori e di gerarchie della patria
nazionale. Che, infatti, l’aureola di intoccabilità del militare come
eroe del Risorgimento fosse da lungo tempo erosa era forse apparso
evidente con il caso Trivulzio, ma l’opposizione, che in seno ad una
(26) Ibidem, 16 agosto.
!27) Ibidem, 20 settembre.
(28) M. Zangarini (a cura di), Il canale Camuzzoni. Industria e società a Verona
dall’Unità alla fine del secolo, Cierre, Verona 1991;
(29) G. Barbieri, Momenti economici sociali nella storia veronese dalla restaurazio-
ne alla prima guerra mondiale, in II Quadrilatero nella storia militare, politica, econo-
mica e sociale dell’Italia risorgimentale, Ghidini, Verona 1967.
