NOTIZIE
203
to in sede storiografica, e l’evento stesso viene rivissuto attraverso le memorie di
«Nino» (Gaetano Bressan) e de «Il Maestro» (Ettore Gallo), unici superstiti, nel
1997, di quel convegno.
Il secondo saggio (Giulio VESCOVI, La sfortuna di chiamarsi Bruno, pp. 53-57) è
in realtà un racconto, proposto con tonalità letteraria: «Bruno», ucciso dai fascisti il
2 ottobre 1944 a Marsan di Marostica perché scambiato per un partigiano ricercato,
va identificato verosimilmente in Giuseppe Brunello, nato a Noale nel 1896, costret-
to alla mendicità a seguito della mutilazione di un braccio nella Grande Guerra e
deceduto all’ospedale di Marostica proprio il 2 ottobre 1944 per ferite da arma da
fuoco. [M.N.]
* In occasione della Fiera del libro di Torino (17-21 maggio 2001) l’Associazio-
ne culturale Minelliana di Rovigo ha pubblicato il Catalogo 2001, curato da MARIO
Cavriani.
L’attività editoriale dell’Associazione, che dal 1968 è presenza culturalmente
qualificata in Polesine, ha carattere prevalentemente storiografico ed ha raggiunto la
quota di 123 titoli, suddivisi in diverse sezioni e collane.
La significativa problematica proposta al lettore, che spazia dai temi sociali, po-
litici ed economici a quelli artistici (architettura e musica in particolare), dalla bio-
grafia alla cronachistica, è affrontata con attenzione costante alla realtà locale, coin-
volgendo nella ricerca le forze migliori della cultura universitaria. [P.G.]
* Sulla rivista Nuova palestra del clero, a. I (2001), n. 1-2, è apparso l’articolo di
Dante Fornasiero, Don Marco Fortini di Fratta Polesine, carbonaro condannato de-
gradato e riabilitato, sacerdote nell’anima per tutta la vita (pp. 101-143).
Il profilo biografico del Fortini (1784-1848) — figura indimenticabile nelle me-
morie del Pellico, mentre assiste nella prigione morava dello Spielberg l’amico mo-
rente Antonio Oroboni — è tracciato per la prima volta con mano sicura e docu-
mentata. Viva è la ricostruzione dell’intreccio tra ambiente sociale e gli umori politi-
ci e ideologici che favorirono l’affigliazione dei Fortini alla vendita Carbonara di
Fratta. Come pure risulta attenta e partecipe la ricognizione della crisi, successiva al-
l’arresto e alla condanna, dell’uomo e del sacerdote, fino alla finale riabilitazione do-
po la sua scarcerazione. [P.G.]
