58
MASSIMO GALTAROSSA
L’elezione a doge del da Ponte aveva certamente alimentato e av-
valorato le ambizioni del Milledonne per l’ascesa alla carica di capo
della burocrazia veneziana. Il cerimoniale seguito ai funerali del can-
cellier grande Andrea Frizier nel 1581 poneva Milledonne, in quali-
tà di più anziano segretario del Consiglio dei X, a rivestire nel cor-
teo la posizione di vicecancelliere, intercalato fra il cancelliere infe-
riore e il doge Nicolò da Ponte, nel ruolo che simbolicamente racco-
glieva la preminenza e continuità della carica.!197) Il segretario nella
successiva elezione al cancelleriato poteva a ragione far presente e
valere i propri meriti di servizio: la paralisi alla mano destra, l’anda-
mento del concorso a cancellier grande del 1575, dove si era segna-
lato, secondo la testimonianza del Gradenigo, fra il più potente an-
tagonista del Frizier, a cui fu preferito per non molti voti.(198)
Le voci che circolavano nella città di Venezia, da interpretare co-
me previsioni della vigilia elettorale, trasmesse dal nunzio pontificio,
confermavano il quadro: «E passato all’altra vita il magnifico Frizier
gran cancellier della Signoria, et giovedì sera se gli farà li funerali,
con l’intervento della Signoria, et degli ambasciatori, et con la solita
pompa. Nel primo Conseglio grande, che sarà domani, si creerà il
successore, qual si crede c’habbia da essere il secretario Milledonne,
persona di molta bontà e sufficienza».!199)
In realtà la leadership del Milledonne era duramente contestata
dagli altri concorrenti e dai loro fautori, come provano le notizie sul
broglio degli altri candidati e le calunnie che furono diffuse sulla sua
e dallo stesso ordinate e annotate, I, Firenze, 1852, p. 278; G. Benzoni, Nota intro-
duttiva, in Storici, politici e moralisti del Seicento, a cura di G. BENZONI e T. ZANAIO,
II, Milano-Napoli, 1982, p. 5-17, 495-504; G. COZZI, La società veneziana del Rina-
scimento in un’opera di Paolo Paruta: «Della perfettione della vita politica», in G.
Cozzi, Ambiente veneziano, ambiente veneto. Saggi su politica, società, cultura nella
Repubblica di Venezia in età moderna, Venezia, 1997, p. 155-183; G. BENZONI, Di un
dialogo trentino e di san Carlo, «Studi veneziani», N.S. 38 (1999), p. 37-54.
(197) Collegio, Cerimoniali, Registro 1, c. LXXXIIV, XLV™.
(198) MILLEDONNE, Dialogo de Antonio Milledonne con uno amico suo, c. 55r;
BNM, mss. it., VII, 166 (=7307), Pietro Gradenigo, Memorie concernenti le vite
de’ veneti cancellieri grandi, c. 68.
(199) ASVat, Nunziatura Venezia, in Microfilmoteca Fondazione Giorgio Cini,
dispaccio del nunzio pontifico a Venezia del 7 gennaio 1581; [MILLEDONNE], Ragio-
namento di duo gientil’huomini, c. 46v.
