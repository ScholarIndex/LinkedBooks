18
MASSIMO GALTAROSSA
toccato alla supplica presentata nel luglio 1550 per una sovvenzione
di denaro di trecento ducati per risposare la sorella, perché la grazia
non era stata concessa!51). Caterina, non ancora ventenne, era rima-
sta vedova di Zuanbattista di Busi, nipote di quell’Alvise di Busi che
aveva sposato in seconde nozze la madre Oria Orio(52). La parte ri-
proposta nel settembre dello stesso anno, pur con due voti contrari,
veniva approvata!53). Milledonne si era comunque trovato in diffi-
coltà a fornire un’idonea «piezeria», che era la fideiussione prevista
dalla legge, perché nessuno faceva da garante, ed era perciò stato
costretto ad impegnare la maggior parte del suo salario per rimbor-
sare la provvisione di denari, con rate annuali pari all’intero suo sa-
lario di trenta ducati!54). I matrimoni contratti con i di Busi rappre-
sentavano un’occasione mancata di stringere, con un accorta strate-
gia, importanti legami parentali, perché non solo non si era potuto
recuperare la dote del primo matrimonio, ma, mentre Antonio era
segretario degli Esecutori alla bestemmia, il patrigno Alvise di Busi
avvicinò gli imputati della magistratura, promettendo loro un inte-
ressamento del figliastro nel processo in cambio di denaro; scoperto,
fu bandito e morì in esilio!55). Prendeva forma quello che sarà l’af-
fanno del Milledonne, che riemergerà nell’inizio del testamento,
cioè una serie di disavventure familiari che contrastano con il desti-
no di una grande personalità di burocrate.
Appare comunque legittimo porsi il problema di come potesse vi-
vere il notaio ducale, se aveva impegnato la maggior parte del pro-
prio stipendio per un arco di dieci anni. In realtà la retribuzione del
personale della Cancelleria ducale, anche prescindendo da illeciti
compiuti, era composta da diverse tipologie di emolumenti che inte-
gravano lo stipendio nominale, il quale a sua volta rappresentava
(51) ASV, Consiglio dei X, Parti comuni, filza 50, supplica di Antonio Milledonne
allegata alla deliberazione del Consiglio dei X, alla data 30 Luglio 1550.
(52) [Milledonne], Vita d’Antonio Milledonne, c. 70r v.
(53) ASV, Consiglio dei X, Parti comuni, filza 51, supplica di Antonio Milledonne
allegata alla deliberazione del Consiglio dei X, alla data 26 Settembre 1550.
(54) ASV, Consiglio dei X, Parti comuni, filza 50, supplica di Antonio Milledonne
allegata alla deliberazione del Consiglio dei X, alla data 30 Luglio 1550.
(55) [Milledonne], Vita d’Antonio Milledonne, c. 70v.
