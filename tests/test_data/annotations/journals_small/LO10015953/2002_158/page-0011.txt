LA FORMAZIONE BUROCRATICA DEL SEGRETARIO VENEZIANO
11
l’accesso all’istruzione era ancora riservato all 'élite politica e sociale
della Repubblica e la frequenza della scuola era prova, non tanto
dell’intelligenza del bambino, quanto della condizione sociale della
famiglia, e delle aspettative di formazione culturale che dall’istruzio-
ne ci si attendeva.!21) Le lezioni erano integrate dalle prediche che il
precettore invitava i suoi discepoli ad ascoltare, durante la quaresi-
ma, nella chiesa dei frati domenicani di Sant’Anastasia, e, una volta
ritornati, li esortava a riferire quel che si ricordavano della predica,
incitandoli con qualche denaro.!22)
Fra i discepoli del precettore Antonio era il più assiduo, sebbene
non avesse ancora compiuto i dieci anni, imparando precocemente e
dando prova di passione ed entusiasmo nello studio!23). Con que-
st’indole poteva facilmente alimentare speranze in un promettente
avvenire come si evidenzia dal seguente episodio: «et vene il giorno
che corse all’Evangelio della conversione della Madalena, egli recitò
la predica tutta di parola in parola con stupore di caduno che l’udì,
et sopra ogni altro <il> precettore il quale lo conduse al propri<o>
predicatore et fece che egli da novo la recitasse con tanta maraviglia
del predicatore, che si trattò (cosi desiderando il puto) di vestirlo
fratte come havesse 13 anni, perchè prima non si potevano in modo
alcuno»!24).
Il desiderio del Milledonne, probabilmente suggestionato dal
progetto del precettore, si era comunque sviluppato in maniera si-
lenziosa dalla figura e dall’autorità del padre, indizio questo della
spiccata personalità di Antonio.
A interrompere l’itinerario vocazionale era comunque subentrato
pochi mesi .dopo il licenziamento del padre dal servizio militare a
Verona, perchè la custodia dei tre ponti era considerata superflua.
Nel 1535 quindi la famiglia Milledonne al completo ritornava a Ve-
(21) BCP, mss. C.M. 361 [Antonio Milledonne], Dialogo de Antonio Milledon-
ne con uno amico suo che la repulsa dalli honori non sia cosa mala, c. 62v. F. P.
Grendler, La scuola nel Rinascimento italiano, traduzione di G. Annibaldi, Bari,
1991, p. 73 segg.
(22) [Milledonne], Vita d’Antonio Milledonne, c. 68r'v.
(23) [Milledonne], Vita d’Antonio Milledonne, c. 68r'v.
(24) [Milledonne], Vita d’Antonio Milledonne, c. 68r-v.
