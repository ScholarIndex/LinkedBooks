24
MASSIMO GALTAROSSA
al segretario, Milledonne si era trovato a dover stilare almeno un
«costituto» senza la presenza di alcun magistrato, che per essere au-
torevoli patrizi poteva accadere fossero irreperibili, per cui poteva
accadere che la trasmissione delle deposizioni dei testi dipendesse
dalla mediazione del segretario degli Esecutorie75).
A spiegare le difficoltà dell’incarico, emblematico è l’episodio del
1550, che vede imputato Zaneto di Zordani dalla Lavandara da Pa-
dova, figlio naturale di un patrizio della famiglia Barbarigo. Lo Za-
neto era andato alla prigione degli Esecutori, dove Piero da Verona,
detto il capitano Moretto, si trovava carcerato, dovendo scontare
una condanna, come giocatore e baro, a tre anni di remo con i ferri
ai piedi. Il proclama della sentenza di bando ricostruisce l’incontro,
nel quale il Barbarigo confidò al Moretto di aver dato dei «danari»,
cioè 50 scudi, e «roba», cioè mezzo vitello, al notaio degli Esecutori
contro la bestemmia, per essere assolto dall’accusa di essere cono-
sciuto come giocatore e baro(76). Il notaio era Antonio Milledonne
che, depositario del fortissimo senso della dignità del suo ufficio e
deH’incisività della propria azione, cercherà invano di identificare il
proprio onore con quello dell’ufficio, perché, quantunque sia i capi
del Consiglio dei X che gli Esecutori non credessero al Barbarigo,
non ritenevano necessario procedere penalmente. Il processo fu infi-
ne formato dal segretario del Consiglio dei X Lorenzo Rocca, per-
ché Milledonne aveva procurato con ogni modo, fino con l’afferma-
re di non voler più servirli, che il Barbarigo fosse giudicato!77).
Paradossalmente gli intralci erano provenuti da parte di chi avrebbe
dovuto difendere e sostenere continuamente la reputazione e l’ono-
re del Milledonne. Il dramma dell’ «officiale» moderno era il non
veder appoggiata la propria autorità, nel compimento del servizio
burocratico, da parte del proprio principe, quando la sua azione era
in contrasto a particolarismi, interessi e giurisdizioni che il principe
(75) Derosas, Moralità e giustizia a Venezia nel '500 -'600, p. 476; [Milledon-
ne], Vita d’Antonio Milledonne, c. 70r.
(76) ASV, Esecutori contra la Bestemmia, Raspe banditi e condannati (1548-1571),
busta 61, c. 24r-25r, 25v.
(77) [Milledonne], Vita d’Antonio Milledonne, c. 70r.
