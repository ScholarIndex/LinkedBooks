86
SERGIO PERINI
Tuttavia, pur senza negare il ruolo dell’ordinamento pubblico sul
fronte del protezionismo, il Tron ne auspicava un temperamento
nella mediazione tra le componenti sociali, al fine di consentire la
più ampia libertà di manovra alle forze imprenditoriali, inceppate
dalle bardature corporative: il potere costituito doveva assecondare
e non predeterminare il naturale moto espansivo delle componenti
più dinamiche della società (107). Fiducioso negli insegnamenti deri-
vati dalla tradizione nazionale, propugnava il conseguimento di un
equilibrio tra libertà d’iniziativa e garanzia della qualità della produ-
zione, in quanto la struttura corporativa non escludeva di per sè il
valore dell’emulazione e del perfezionamento tecnico. Da questa
analisi affiorava un giudizio sostanzialmente positivo sui caratteri in-
trinseci del sistema veneziano assunto secondo gli equilibri originari.
Nella discontinua e parziale applicazione delle leggi in materia com-
merciale era individuata la matrice della debolezza costitutiva della
mercatura veneziana (108). Egli mirava a conciliare le ineludibili leggi
di mercato col vetusto ordinamento corporativo, da rendere per-
meabile alla forza propulsiva mutuata dalla sana concorrenza. In
questo tentativo di armonizzare le espressioni di due diverse anime
dell’economia moderna — corporativo-dirigista e borghese-liberista
— emergeva una costante dell’orientamento del Tron, proclive ad
innestare nello stantio organismo artigianale la nuova linfa dell’inci-
piente capitalismo (109). Al pari di altri esponenti politici, rifiutava
l’equazione assiomatica tra corporazione e ritardo tecnologico, quasi
che l’associazionismo professionale si ergesse, per sua natura, ad
ostacolo insormontabile per il progresso tecnico. La corporazione si
profilava pur sempre secondo una gamma di accezioni positive, co-
dificate dall’ordinamento pubblico: depositaria dei valori di ordine e
solidarietà, canale di trasmissione della volontà pubblica, elemento
di raccordo tra le direttive statali e le specifiche esigenze dei singoli
(107) A.S.V., Inq. arti, b. 74, rei. 20 set. 1776. Cfr. VENTURI, Venezia nel secondo
settecento, p. 174; SCARABELLO, Caratteri e funzioni socio-politiche..., p. 19.
(10S) A. Errera, Storia dell’economia politica ne’ secoli XVII e XVIII negli stati
della Repubblica Veneta corredata da documenti inediti, Venezia 1877, p. 249; TABAC-
CO, Andrea Tron e la crisi..., pp. 194-195.
(109) B.C.V., Ms. P. D., b. 2250 C, rei. A. Tron, 5 giu. 1780. Cfr. Venturi, Sette-
cento riformatore, V, p. 198.
