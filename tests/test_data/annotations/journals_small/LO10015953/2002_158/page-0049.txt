LA FORMAZIONE BUROCRATICA DEL SEGRETARIO VENEZIANO
49
so della guerra veneto-turca, iniziata con il soccorso a Cipro, infram-
mezzata dalla battaglia di Lepanto (1571) e dalla pace stipulata diret-
tamente dal Consiglio dei X, ad insaputa del Senato, nel 1574. (161)
Questa scrupolosa dedizione al servizio viene poi turbata da una
gravissima infermità che lo colpì ai primi di giugno del 1575. Mil-
ledonne venne subito portato per cure a Padova, dove rimase
quattordici giorni in stato agonizzante.)162) La decisione di portar-
lo nella città della terraferma veneta era funzionale alla necessità di
cure migliori che la presenza dell’Università, con medici della ri-
nomanza di Girolamo Fabrizio d’Acquapendente, poteva assicura-
re.)163) La malattia poteva rappresentare l’ultima fase della carrie-
ra del Milledonne; eppure a fine giugno i capi del Consiglio dei X
ricevevano una lettera del segretario da Padova, con la quale egli,
denunciando ancora dolori alla testa e alla mano destra, riferiva
l’esistenza di ventagli con figure lascive, con i quali si corrompeva
la morale pubblica, ed esortava i capi a far rispettare le leggi sul
permesso di stampa, che valevano non solo per Venezia, ma per
tutto lo Stato.)164)
L’incitamento a un atteggiamento pragmatico nella giurisdizione
del reato costituisce un momento importante della presa di coscien-
za dell’«autorità suprema» del Consiglio dei X, e alla notizia si diede
puntuale spessore, come conferma il giudizio della Cancelleria di
conservarla nella serie delle corrispondenze indirizzate dai rettori di
Padova ai capi del Consiglio dei X.)165)
Il ruolo rilevante svolto dal Milledonne, in linea con la sua perso-
nalità lucida e intransigente, nel processo di acculturazione del ceto
(161) [Milledonne] Vita di Antonio Milledonne, c. 74v.
(162) ASV, Consiglio dei X, Parti comuni, filza 126, supplica di Antonio Milledon-
ne allegata alla deliberazione del Consiglio dei X, alla data 22 agosto 1576.
(163) Indicativa in tal senso è l’annotazione che accompagna l’antica collocazione
di un consulto di medici del XVI secolo, conservato presso l’ASV, Inventario n° 236,
Miscellanea carte non appartenenti ad alcun archivio, p. 41. Fra i medici consultati
per la malattia di Francesco Girardo, segretario del Consiglio dei X, viene ricordato
Gerolamo Fabrizio d’Acquapendente.
(164) ASV, Capi del Consiglio dei X, Lettere dei Rettori e altre cariche da Padova,
busta 83, dispaccio n° 175, del 28 giugno 1576.
(165) Dispacci degli ambasciatori al Senato: indice, Roma 1959, p. X.
