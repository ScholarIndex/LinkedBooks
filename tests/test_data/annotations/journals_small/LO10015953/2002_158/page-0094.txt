94
SERGIO PERINI
L’ambiente senatorio, accogliendo favorevolmente il severo moni-
to del Tron, deliberò la promulgazione di un proclama — pubblicato
nel settembre 1784 — per una generale mobilitazione verso gli inve-
stimenti nel commercio e nelle manifatture, in modo da sanare la
frattura tra prestigio sociale e impegno economico (141). Infatti i de-
stinatari dell’esortazione venivano assicurati che, in virtù dell’attiva
partecipazione, non avrebbero perduto «in faccia al principe ed alla
nazione nessun grado di stima, di onore e di decoro», anzi la loro re-
putazione sarebbe aumentata (142). Si confidava nella forza persuasi-
va che sarebbe scaturita dall’impegno finanziario di autorevoli perso-
naggi nei settori portanti dell’economia nazionale (navigazione, can-
tieristica, manifatture tessili), sebbene lo stesso patrocinatore non si
lasciasse sedurre dall’illusione di una radicale evoluzione (143).
L’interesse del Tron per i problemi dell’economia nazionale non
si esaurì in analisi settoriali, avulse da un quadro d’insieme, bensì si
polarizzò sulla questione di fondo concernente la vocazione della
classe dominante, sollecitata a recuperare il ruolo di protagonista
nelle attività commerciali e adeguarsi ai cambiamenti storici che in-
vestivano il vecchio continente. La metamorfosi della temperie cul-
turale, il progresso tecnologico, il dilatarsi dei commerci su scala
mondiale, lo sviluppo del capitalismo industriale concorrevano a de-
lineare un quadro che, trascendendo la lenta evoluzione tipica delle
II corpo aristocratico, in Storia di Venezia. Vili, llultima fase della Serenissima, Roma
1998, pp. 364-368,372,415.
(141) Nella commossa manifestazione di gratitudine rivolta dall’assemblea dei
Pregadi al Tron vennero ripresi i punti salienti della lucida disamina pronunciata da
quest’ultimo: «i principali motivi di una tal decadenza furono non tanto le circostan-
ze dei tempi o la deficienza dei mezzi e dell’opportunità o l’oppugnazione degli este-
ri quanto l’inazione e il torpore , per cui si estinse ne’ nobili nostri, ne’ cittadini e ne-
gli individui i più facoltosi della nazione quello spirito di commercio che fu un tem-
po la fonte e la base della grandezza e della gloria della Repubblica e che ne suoi
estesi rapporti unisce come in feconda radice ai profitti particolari l’impiego e l’ali-
mento del popolo, la ricchezza della nazione e il bene generale e la felicità dello Sta-
to». (A.S.V., Inq. arti, b. 10, reg. ispezioni, c. 147, 19 ago. 1784; Savi mere., s. I, reg.
48, c. 57 v, 19 ago. 1784).
(t42) A.S.V., Inq. arti, b. 10, reg. ispezioni, c. 149, 19 ago. 1784; Dep. tariffe mer.,
b. 93, proclama 19 ago. 1784.
(143) A.S.V., Savi mere., s. I, reg. 48, cc. 57 v - 58 v, 19 ago. 1784. TABACCO, An-
drea Tron e la crisi..., p. 171.
