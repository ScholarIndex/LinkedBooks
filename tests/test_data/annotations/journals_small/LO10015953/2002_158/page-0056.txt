56
MASSIMO GALTAROSSA
La costruzione dell’incerto equilibrio familiare dei Milledonne,
nella congiuntura dettata dalla peste del 1576-1577, era stata resa
possibile dal Consiglio dei X, che era stato, accanto ai provveditori
alla sanità, l’unico organo a funzionare regolarmente, costantemen-
te, e senza lungaggini procedurali, anche durante l’estate del 1576,
quando l’eccezionaiità degli eventi imponeva decisioni immediate,
rapide e a forte valenza autoritaria.!189)
Eppure in quei momenti di disordine costituzionale Milledonne
stesso non era stato esente da rischiare la vita. E infatti da valutare
come una disavventura la pericolosa situazione, forse creata a segui-
to di una delazione, con la quale si riferiva ai capi del Consiglio dei
X che il segretario aveva frequentato in tempo di peste la casa del
ricchissimo cavalier Zuanne da Lezze, in quel periodo uno degli uo-
mini più potenti e influenti della vita politica veneziana. Il Milledon-
ne aveva avuto conversazione con alcune donne della casa del da
Lezze, e aveva ricevuto da loro anche della «roba». Una delle massa-
re era malata di peste, e Milledonne, ignorandolo, si era poi presen-
tato al tribunale dei capi del Consiglio dei X senza informarli.!190) Si
trattava di reati gravissimi di contravvenzione alle norme sanitarie in
tempo di peste, che limitavano la libertà di circolazione nei sestieri,
per i quali era prevista la «pena di sangue». La competenza delle in-
dagini, per quella tipologia di crimini, era stata demandata in via
straordinaria, nell’estate del 1576, alla magistratura dei presidenti di
sestiere, ma Milledonne, nella supplica indirizzata ai capi del Consi-
glio dei X, smentiva decisamente il contenuto della denuncia.!191)
La risonanza di quest’episodio è ragionevolmente rintracciabile
nel soggetto della composizione le tentazioni di sant’Antonio, nella
chiesa di San Trovaso, dipinta dal Tintoretto all’altare di Sant’Anto-
nio, presso la tomba del segretario (1577). Il commitente, cioè il
(189) p BRAUDEL, Civiltà e imperi del Mediterraneo nell’età di Filippo II, traduzio-
ne di C. PlSCHIDDA, I, Torino, 19863, p. 352; Preto, Peste e società a Venezia, p. 150.
(190) ASV, Capi del Consiglio dei X, Suppliche, filza 1, supplica di Antonio Mille-
donne, alla data 12 settembre 1576; G. GuLLINO, Da Lezze, Giovanni, in DBI, 31,
Roma 1985, p. 754.
(191) Collegio, Notatorio, Registro 42, c. 118v-122r, p. 149; Preto, Peste e società
a Venezia, p. 19.
