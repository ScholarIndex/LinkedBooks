NOTE E DOCUMENTI
125
Quanto al catalogo di Edwards, non ho punto voglia di spendere e per-
ché non ho volontà di alienare la mia Collezione e perché Neu Mayr ha
scritto troppo sui miei Quadri dal quale il defunto Edwards seppe l’origine
la derivazione nè vi ha aggiunto del suo che la propria individuale opinione
forse men favorevole sopra qualche Pezzo. Ma Edwards fuor di qui non è
conosciuto, ma il figlio suo può averne tratta e conservata una copia, ma in
fine ognuno può dire sopra una Galleria quanto gli pare e piace. Io non ho
mai veduto quell’uomo degno il quale se mai ha fissato dei Prezzi lo ha fat-
to senza saputa mia, oltre di che ho fatta dopo quello scritto delle aggiunte
di qualche pregio alla mia Raccolta, ed Ella vedrà un Giorgione storiato più
bello e magnifico del Ritratto che tanto piace a Lei e a tutti (13).
Non può essere più evidente, pur nel dettato confuso della let-
tera, la distanza tra i due uomini, mai conosciutisi. La missiva ci
conferma, d’altro lato, sia l’onestà critica del catalogo di Pietro Ed-
wards sia la sua inutilità per la storia della formazione della Galleria,
ossia per la storia esterna dei dipinti. Il poco che sappiamo sulle ac-
quisizioni del Manfredini ci viene dal Neu Mayr, che vantava mag-
giore familiarità col proprietario, e, per il tramite di lui, dal Moschi-
ni. La storia fattuale della collezione trova una fonte nell’Edwards
solo perché questi descrive una ventina di dipinti (i nn. 6, 17, 19,34,
38, 42, 50, 54-56, 60-62, 66, 68, 72-76, 81, 83) in seguito esclusi dal
lascito al Seminario, rimasti ai nipoti e oggi dispersi. La valutazione
che ne dava l’Edwards era generalmente bassa, e perciò la loro iden-
tificazione, considerata anche la genericità dei soggetti, appare diffi-
cile. I soli oggi riconoscibili sono, a mia conoscenza, le tre tavole og-
gi riferite a Conrad Laib (la quarta è al Seminario di Venezia), passa-
te al Vescovado di Padova tramite il nipote omonimo, vescovo dal
1857 al 1882 (si vedano, nel presente catalogo, i nn. 62, 63, 72, 73):
commentandole, l’Edwards non manca di confermare la sua abi-
tuale indifferenza per i primitivi.
La sua forza, come si diceva, è l’«occhio»; e nel complesso non
se la cava male. Non mancano ingenuità ed errori, come si può ve-
dere dal raffronto tra le sue e le attribuzioni moderne, che abbiamo
inserito dopo ogni sua scheda. Più evidente l’imbarazzo allorché de-
ve confrontarsi con opere non venete. In tali frangenti fa appello al
ricordo di qualche stampa capitatagli fra le mani, oppure, nei casi
(i3) Venezia, Museo Correr, Epistolario Meschini, lettere di F. Manfredini, 8
ottobre 1821. Il ritratto attribuito a Giorgione è descritto dall’Edwards al n. 6 del
suo catalogo.
