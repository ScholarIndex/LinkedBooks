166
RECENSIONI
stravaganti, come nel caso di Andrea Pasqualigo, che si era adoperato in fa-
vore dell’eretico Girolamo Galateo, morto prigioniero a Venezia nel 1541, e
successivamente aveva voluto come precettore dei figli Giacomo Brocardo,
trovandosi poi coinvolto in brutte vicende di eresia e veleni.
Anche nello Stato da Terra e nei domini da Mar erano frequenti gli atteg-
giamenti di insofferenza da parte di patrizi veneziani, il più delle volte rettori,
nei confronti del tribunale ecclesiastico, riguardo a pene o esecuzioni capitali
comminate ad eretici; accadeva così che i funzionari, pur non prendendo po-
sizioni aperte, osteggiassero comunque il Sant’Officio, allungando i tempi
processuali o accampando vizi di forma nei procedimenti che ritenevano
troppo sommari. Al riguardo, caso emblematico era stato quello del podestà
di Brescia, Francesco Tagliapietra, che si era rifiutato di eseguire la condanna
capitale contro un relapso ottantacinquenne, il quale, dopo ben dieci anni di
carcere duro, appariva sinceramente pentito: di più, il nobile, uomo di gran-
de cultura e arguto conversatore, non disdegnava di trattare temi scottanti in
materia di fede, neppure alla presenza del cardinale Borromeo, in visita alla
città! La sua fede, egli affermava, era solida, e gli consentiva divagazioni ardi-
te che, di contro, preoccupavano non poco chi lo ascoltava.
Bastavano dunque queste «stravaganze» a sospettare di eresia chi, come
il podestà, non frenava uno spirito libero, coltivato in una famiglia di pro-
vata ortodossia? Per chiunque non fosse del suo rango, sicuramente sì; ma
fin dove, allora, si può chiarire il pensiero di questi ed altri nobili, e distin-
guerlo o accomunarlo a quello dei «veri» eterodossi? E’ una domanda alla
quale non sempre Fa. sembra suggerire la risposta, lasciando al lettore il
compito di trarre alcune conclusioni, alle quali, dato il ricco apparato docu-
mentario, non sembra poi così difficile arrivare. Se, infatti, per la maggio-
ranza dei casi non si delineano posizioni nette, è altrettanto vero che quello
che l’Ambrosini definisce «nebuloso interesse» (p. 81) del patriziato verso il
movimento filoriformato, può sembrare meno confuso analizzando gli at-
teggiamenti e le vicende che via via il volume presenta, così che, per certe
figure, non ultima proprio quella del citato podestà Tagliapietra, non sem-
bra scorretto affermare che se non proprio di un eretico si tratta, di un ete-
rodosso certamente sì.
Anche I processi degli anni sessanta, delineati nel secondo capitolo, posso-
no suggerire qualche ulteriore «certezza»; da un primo interrogatorio di Do-
menico Gottardo, speziale all’insegna di San Rocco, si veniva a conoscenza
che la sua bottega era meta di diversi nobili, che amavano discutere «de lu-
terani et delli concilii» (p. 92), e che finanziavano con elargizioni cospicue
persone bisognose. Fra questi patrizi, Carlo Corner, già in rapporti con An-
drea Da Ponte, che aveva conosciuto in Maggior Consiglio e che , per le sue
dichiarate simpatie ereticali, aveva preferito mettersi al sicuro a Ginevra; il
Corner, impaurito durante i due interrogatori, aveva fatto il nome di altri
suoi pari, confessando anche la nefasta influenza avuta su di lui dal Da Pon-
te, e pregando il tribunale di arrivare ad una rapida sentenza, tenendo conto
