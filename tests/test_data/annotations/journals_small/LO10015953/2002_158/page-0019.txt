LA FORMAZIONE BUROCRATICA DEL SEGRETARIO VENEZIANO
19
una frazione minoritaria della busta paga effettiva!56). Risulta quindi
interessante, attraverso le notificazioni personali di reddito del Mil-
ledonne inserite nel racconto delle suppliche, porsi il problema, al-
meno limitatamente al profilo numerario, di quali voci avessero per
lui maggior rilievo.!57) L’incarico di segretario presso la magistratura
degli Esecutori alla bestemmia era particolarmente ambito dal Mil-
ledonne, perché lo considerava «il sostegno, et il viver di casa mia»
per i sei ducati al mese che percepiva di utilità!58). A ruota seguiva-
no i 24 ducati circa della «casselletta» della Cancelleria, che erano i
proventi percepiti dalla tassazione su una serie di atti pubblici: ossia
pagamenti alle milizie, rendita annua dei benefici ecclesiastici e de-
creti e carte redatte a favore di privati, regolati da un apposito tarif-
fario, che venivano distribuiti fra il personale della Cancelleria; infi-
ne la tradizionale fonte d’entrata era costituita dai sedici ducati delle
fontagarie della farina in Rialto.!59)
In realtà la scoperta della figura del «patron delle utilità» dei ni-
poti nel Milledonne aumenta lo stipendio nominale e spinge ad al-
largare il discorso alla sfera famigliare. A conferma della continua
difficoltà, pur nella presenza di ricerche sul campo, di procedere a
stimare, anche solo approssimativamente, quale cifra derivasse al
Milledonne dall’impiego, è indicativa l’anomala composizione della
dote di Caterina. La dote delle vedove era più bassa della norma, in
quanto decurtata del «terzo», che veniva trattenuto presso la fami-
glia del marito. Però Milledonne afferma nell’autobiografia che, in
aggiunta della dote, fece avere al secondo marito Michiel di Rossi
una grazia d’aspettativa, con cui poi venne l’officio di scontro nella
camera di Verona, notizia di difficile reperimento e che non si può
!56) F. Chabod, Stipendi nominali e busta paga effettiva dei funzionari dell’ammi-
nistrazione milanese alla fine del Cinquecento, in Miscellanea in onore di Roberto Ces-
si, II, Roma 1958, p. 188-213; A. ZANNINI, Burocrazia e burocrati a Venezia in età mo-
derna: i cittadini originari (sec. XVI-XVIll), Venezia 1993, p. 138-151.
!57) ASV, Consiglio dei X, Parti comuni, filza 58, supplica di Antonio Milledonne
allegata alla deliberazione del Consiglio dei X, alla data 23 Gennaio 1552 m.v..
(58) ASV, Consiglio dei X, Parti comuni, filza 65, supplica di Antonio Milledonne
allegata alla deliberazione del Consiglio dei X, alla data 27 giugno 1555.
!59) ASV, Consiglio dei X, Parti comuni, filza 65, supplica di Antonio Milledonne
allegata alla deliberazione del Consiglio dei X, alla data 27 giugno 1555.
