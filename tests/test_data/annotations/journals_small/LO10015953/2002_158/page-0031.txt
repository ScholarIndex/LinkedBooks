LA FORMAZIONE BUROCRATICA DEL SEGRETARIO VENEZIANO
31
fatto intese la rottura che doveva esser tra il papa, che era Paulo iiii,
et il re Filippo, et l’ambasciator Navagiero la scrisse al Senato, ma,
perchè corressero dopo tant<i> mesi senza verificarsi, fu riputata
una vanità, onde poi quando seguì, areio maraviglia ad ogn’u-
no».(100)
La dimestichezza con il cardinale Medici, dichiarata dal Mille-
donne neH’autobiografia, e particolarmente con il cardinale Puteo,
non viene resa esplicita nei dispacci, forse per motivi di segretez-
za!101). Interessante una confidenza al segretario del cardinal Medi-
ci, che era preoccupato di una discussione in concistorio con il pa-
pa, con il quale aveva parlato liberamente, dichiarandosi pessimista
sull’andamento delle operazioni militari e favorevole all’accordo con
la Spagna e criticando in maniera poco rispettosa il pontefice; in cui
pregevole era l’accorata volontà di pace di un membro del collegio
cardinalizio!102).
Ciò che rendeva meglio l’intensa attività diplomatica del Mille-
donne è il giudizio su un condottiero, che si stava prendendo in
considerazione a Venezia per un eventuale ingaggio: «de questi car-
ghi il secretano mio se ne è informato con quella maggior destrezza,
che si è potuto da alcuni dependenti di farnesi in diverse volte et
con occasione, senza darli suspetto, li quali sono Astor Paleotto,
Ascanio da Nepi, Vincenzo Boncambio, et altri, quali tutti laudano
esso signor Sforza»!103). Particolarmente significativo l’inizio delle
trattative di pace, di cui Milledonne tenne costantemente aggiornato
il governo veneziano, perché il maresciallo di Montebello gli riferiva
in confidenza voci sulla prossima venuta di un emissario del duca
(ìoo) [Milledonne], Vita d‘Antonio Milledonne, c. 73v.
(101) In diversi dispacci non si menziona il nome del cardinale col quale ha con-
versato il segretario, per cui si può ipotizzare che fosse il Puteo; vedi: dispaccio in
parte cifrato di Bernardo Navagero da Roma al Senato del 27 febbraio 1556 m.v.
(ASV, Archivio Proprio, Roma, filza 9, n° 94, c. 135r); dispaccio in parte cifrato di
Bernardo Navagero da Roma al Senato del 5 febbraio 1557 m.v: (ASV, Archivio Pro-
prio, Roma, filza 11, n° 33, c. 66v).
(102) Dispaccio di Bernardo Navagero da Roma al Senato del 22 agosto 1556
(ASV, Archivio Proprio, Roma, filza 8, non numerato, c. 277v-279r).
(103) Dispaccio di Bernardo Navagero da Roma al Senato del 22 gennaio 1557
m.v. (ASV, Archivio Proprio, Roma, filza 11, n° 28, c. 28r).
