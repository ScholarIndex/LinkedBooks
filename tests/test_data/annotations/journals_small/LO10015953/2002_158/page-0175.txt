RECENSIONI
175
ad un attento ed esauriente lavoro di scavo condotto dalla Chojnacka negli
archivi veneziani. Prima di tutto nell’Archivio di Stato, dove la studiosa ha
preso in considerazione ben trentaquattro buste di Atti notarili, i fondi de-
gli Avogadori di Común, dei Dieci Savi alle Decime, delle Suppliche di
Dentro del Pien Collegio, dei Processi del S. Uffizio ed altri di non minore
importanza. A questi vanno aggiunti gli Status animarum dell’Archivio sto-
rico della Curia patriarcale e i documenti delle Istituzioni di ricovero e di
educazione. Molto ampia anche la bibliografìa utilizzata.
Giovanni Pillinini
FRANCESCA Trivellato, Fondamenta dei vetrai: lavoro, tecnologia e mercato
a Venezia tra Sei e Settecento, Roma, Donzelli, 2000, pp. Vili-343, ili.
Quest’originale contributo alla storiografia delle corporazioni di mestie-
re, e di quanto stava a loro intorno, nelle città di antico regime dell’età mo-
derna presenta i risultati della tesi in storia economica e sociale dell’autrice,
discussa presso l’Università commerciale Bocconi di Milano. Il periodo in
esame si snoda fra il riassetto della manifattura vetraria, a partire dalla peste
del 1630-31, fino allo scioglimento delle corporazioni di mestiere. Le di-
mensioni e le caratteristiche di questo settore produttivo (che vengono mi-
surate in termini di numero di addetti con i dati forniti dai registri della mi-
lizia da mar) sono tali da rendere l’esemplificazione significativa anche delle
tendenze più generali presenti nelle principali manifatture veneziane del
Sei-Settecento.
In alternativa alla tradizionale lettura formalistica e al giudizio cristalliz-
zato sui corpi di mestiere d’antico regime la Trivellato propone un’indagine
sui meccanismi della più importante corporazione di mestiere a Venezia.
Nella ricerca, allargata alla stratificazione interna dell’universo artigiano,
trovano cittadinanza la flessibilità nelle pratiche di mestiere e le controver-
sie del mondo del lavoro, intese come un elemento costitutivo del sistema.
In esse emerge il gioco continuo di ridefinizione di competenze, nel quale si
impegnarono i membri delle corporazioni e i loro rivali. Di fronte a tanta
varietà il concetto stesso di corporazione appare un contenitore quasi vuo-
to. Per questi motivi il titolo Fondamenta dei vetrai pone semmai l’accento
sulla contiguità fisica e il sistema oligopolistico che generalmente contrasse-
gnava la dislocazione delle unità produttive artigianali.
Della parte prima Murano, p. 25-109, il saggio Lungo la fondamenta dei
vetrai: le aziende muranesi nel Seicento, p. 25-49, ricostruisce, a partire dalla
fotografia scattata dal catasto del 1661, l’esame di alcuni casi aziendali,
l’ampia varietà tipologica delle «compagnie da vedrò» che vennero forman-
dosi, e sciogliendosi, tra gli iscritti alla corporazione muranese, e le diverse
