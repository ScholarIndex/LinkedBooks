176
RECENSIONI
strategie che questi adottarono nella fase di ristrutturazione. Seguendo i ci-
cli di vita di alcune aziende, si riscontra una duplice tendenza nella loro ca-
pacità di adattamento: verso la specializzazione da parte dei produttori mi-
nori e verso la concentrazione e la diversificazione da parte delle aziende in
espansione. In Alla mercè dell’armonia: salari, contratti e tutela degli operai,
p. 51-83, la logica di questo sistema retributivo viene ricostruita con mag-
giore precisione nel periodo 1638-1692 grazie a 456 rilevazioni salariali ri-
cavate dall’elaborazione di oltre 1200 contratti di assunzione di maestri e
lavoranti. L’indagine è integrata da un esame della trattatistica giuridica sei-
centesca in materia di compensi dei lavoratori manuali allo scopo di verifi-
care le logiche, secondo le quali i tribunali muranese e veneziano interven-
nero a ridefinire gli equilibri interni alla corporazione. Questi dati mettono
in luce come esistessero notevoli differenze salariali all’interno del medesi-
mo gruppo professionale, anche a causa della diversa produttività indivi-
duale. A loro volta queste diversità nel regime delle retribuzioni potevano
giungere a scavalcare ed annullare l’opposizione tra maestro e lavorante. Se
certo la sospensione delle prove di maestranza, attuata per la prima volta
nel 1695, comportò un maggiore sfruttamento di manodopera sottoqualifi-
cata per svolgere mansioni proprie dei maestri, il caso muranese mostra la
possibilità di coesistenza tra una sempre più rigida gerarchia formale sanci-
ta dagli statuti corporativi e una duttile stratificazione economica. La flessi-
bilità del sistema salariale (presenza di incentivi monetari e garanzie di assi-
curazione) fu integrata da oneri di assistenza verso le diverse categorie di
maestri anziani, inabili e disoccupati. In Cittadini muranesi e cittadini vene-
ziani, p. 85-109, la Trivellato, constatato che il titolo di cittadino originario
veneziano non costituiva un requisito indispensabile, bensì un privilegio ag-
giungivo, afferma che, per i padroni di fornace muranesi, la ricerca di que-
sto titolo ebbe un significato essenzialmente strumentale, legato alle oppor-
tunità di carriera nella burocrazia statale e nelle professioni liberali.
Nella seconda parte Venezia, p. 131-181, il saggio Le «arti figlie» e il si-
stema locale di produzione del vetro, p. 131-153, presenta le associazioni di
mestiere che erano deputate alla trasformazione dei semilavorati preparati
nelle fornaci muranesi e al commercio al dettaglio di alcuni manufatti nel
centro storico di Venezia. In realtà l’assetto normativo del sistema corpora-
tivo veneziano non rimase statico, perché esistevano figure professionali
che per propria natura o de facto sfuggivano all’inquadramento corporati-
vo, come risulta sia dalle anagrafi della popolazione veneziana del XVII se-
colo che dagli incessanti conflitti aperti da individui e corpi di mestiere per
il controllo e il funzionamento di specifici segmenti di mercato. Ne conse-
gue che la nozione stessa di monopolio, propria del regime corporativo, si
presentava come categoria fluida e in continua evoluzione, specialmente nel
mondo del piccolo commercio urbano. In operai friulani, p. 155-169, si ri-
sale alla genesi del provvedimento con il quale nel 1756 le autorità venezia-
ne, per sanare il dilagante lavoro nero nella manifattura degli specchi, rico-
