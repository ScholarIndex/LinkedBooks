120
NOTE E DOCUMENTI
Come e perché la sua collezione, ricca soprattutto di dipinti to-
scani, e definita da Luigi Lanzi «una nuova tribuna in piccolo»!2),
sia finita nelle sale del Seminario Patriarcale di Venezia, ce lo rac-
conta Giannantonio Moschini, che fu il regista dell’operazione:
Avendo quell’uomo grande nei fasti della guerra e della pace pigliato af-
fetto al Seminario fino dal suo nascere, fe’ tosto conoscere che gli sarebbe
largo di qualche beneficio, nel quale suo divisamente) il sostenne l’amicizia
che dappoi lo strinse a’ nostri due illustri patriarchi Giambattista Ladislao
Pirker e Jacopo Monico. Per la morte di lui avvenuta a Campoverardo il dì
secondo di settembre dell’anno 1829, si vide fatto erede fortunatissimo di
questa Pinacoteca perché ne resti fedele custode (3).
Oggi la raccolta, nel frattempo drasticamente ridimensionata sul
piano dei valori artistici dalla critica moderna, è poco conosciuta.
Nell’attuale allestimento, inoltre, essa è stata mescolata con altre co-
se, di diverso carattere; e ha così perso, forse, l’originario sapore di
«cabinet», nel quale, entro un’apparente slegatura e dispersione
d’interessi, i suoi piccoli, preziosi quadri, atti ad allinearsi in piccole,
private stanze, ricostruivano un loro gusto, un po’ «Schatzkammer»
un po’ salotto borghese. Diciamo «borghese» anche se nella vita del
Manfredini, sempre difensore dell’Antico Regime, nulla, in realtà, si
può definire «borghese». Alla collezione di pitture, inoltre, si affian-
cava una raccolta di stampe, lasciata al Seminario di Padova, dalla
quale la prima era certo ispirata e forse, sul piano della qualità, su-
perata.
Sulla prima fase della storia della collezione, se non ci verranno
in aiuto le fonti toscane, in realtà non sappiamo molto. Dopo il ri-
torno nel Veneto, verso il 1807, il Manfredini conobbe Antonio Neu
Mayr (o Neumayr), «nobile di Flessen Seilbitz», «dottore, e socio
al Museo Correr di Venezia, che più oltre utilizzeremo. Non molto nota ma impor-
tante è l’inedita autobiografia (VENEZIA, SEMINARIO, ms. 868, cc.151 in 4°), che
giunge al 1809.
(2) L. Lanzi, Storia pittorica della Italia..., ed. M. Capucci, I, Firenze 1968, 117.
(3) G.A. MOSCHINI, La chiesa e il seminario di Santa Maria della Salute..., Vene-
zia 1842, 113. Precisa il fedele Neu Mayr: «Di questa Collezione lasciò il Testatore al
Venerando Seminario Patriarcale di Venezia per titolo di Legato li più distinti [qua-
dri] in N. 69 e ciò in vigore del testamento 9 giugno 1828, e codicillo 10 settembre
detto anno, e già ebbe effetto la regolare consegna» (A. NEU MAYR, Discorso consa-
crato alla memoria di S.E. il nobile signor marchese Federico Manfredini..., Venezia
1830, XXV).
