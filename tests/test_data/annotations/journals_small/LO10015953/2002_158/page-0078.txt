78
SERGIO PERINI
volgesse l’assetto occupazionale, nell’illusione di poter reagire scin-
dendo la competitività dalle radicali trasformazioni tecniche: un’im-
postazione sulla quale gravava ancora il fardello tipico dell’anden ré-
gime, refrattario all’incondizionata libertà imposta dal moderno si-
stema capitalistico e poco sensibile all’istanza di potenziare il tasso
di produttività della forza-lavoro (63).
L’inedita questione dei rapporti tra uomo e macchina confermò
che, nell’ottica del patriziato, il problema del rinnovamento tecnico
non era disgiunto dai risvolti sociali del lavoro, come si appurò per
altri settori artigianali. Nel 1780 l’arte dei coroneri, una delle più an-
tiche di Venezia, nonostante godesse dell’esclusiva di fabbricare e
smerciare corone di legno e osso, era afflitta da un processo involuti-
vo, attestato dal malcontento che allignava tra le maestranze. Tron
consigliò il Senato di avallare le proposte deliberate dall’assemblea
capitolare: blocco ventennale delle assunzioni di nuovi garzoni; in-
troduzione del calmiere; istituzione di una fraterna con una cassa di
mutuo soccorso alimentata mediante il contributo personale in pro-
porzione al fatturato f64). La soluzione della tariffa ufficiale, oltre a
temperare l’iniquo sfruttamento della manodopera, avrebbe ostaco-
lato le incette (65). Per altri comparti carenti di manodopera specia-
lizzata, fu avanzata la proposta di alleggerire le tasse d’iscrizione, al-
lo scopo d’incentivare le affiliazioni (66).
A giudizio del Tron lo stato di salute di una manifattura si doveva
commisurare non solo al dato occupazionale, ma anche al grado di
penetrazione sui mercati dipendente dalla qualità dei manufatti.
L’imporsi di egemonie interne rappresentava la conseguenza dello
squilibrio tra domanda e offerta, in quanto «l’accrescere indistinta-
mente gl’individui di un’arte oltre i confini del consumo e del traffi-
co non fa che sbilanciare l’esercizio e destare una guerra, la quale fi-
nalmente va a distruggere l’arte o la va a chiuder nel solo arbitrio
del più facoltoso» (67). Invece la fattiva collaborazione tra il corpo
(63) A.S.V., Inq. arti., b. 6, reg. scr. 1781-90, rei. A. Tron, 4 apr. 1783; rei. A. Tron,
3 apr. 1784.
(64) A.S.V., G. V., b. 28, reg. scr., cc. 139 v - 140 v, 28 mar. 1781.
(65) A.S.V., G. V., b. 28, reg. scr., c. 140 v, 28 mar. 1781.
(“) A.S.V., Inq. arti, b. 6, reg. scr. 1781-90, 22 apr. 1782.
(67) A.S.V., G. V., b. 28, reg. scr., cc. 140 r-v, 28 mar. 1781.
