LA FORMAZIONE BUROCRATICA DEL SEGRETARIO VENEZIANO
47
La casa crollò seppellendo tutta la famiglia, e provocando la mor-
te della madre di Sebastiano e della figlia Caterina, che dormivano
assieme nello stesso letto, con due bambini, i quali furono invece
miracolosamente ritrovati illesi fra le rovine. Sebastiano, la moglie, i
due figlioletti e una massara, pur feriti e svestiti, si salvarono e ven-
nero portati tutti nella casa di Antonio Milledonne, il quale con spi-
rito di carità li accolse presso di sé, perché nel crollo la maggior par-
te della loro roba venne perduta, rotta o rubata.!152) Sebastiano vo-
leva supplicare una grazia al Consiglio dei X per poter sostentare la
famiglia, ma Milledonne non volle, affermando che non gli avrebbe
fatto mancare nulla di quanto avrebbe potuto dargli.!153)
Malgrado i Cenigo abitassero nella parrocchia di Santa Ternita,
sestiere di Castello, e Milledonne a San Trovaso, sestiere di Dorso-
duro, i legami economici e affettivi fra le due famiglie erano prece-
denti al crollo della casa, come testimonia la scelta di battezzare con
il nome di Marcantonio (che era la variante del nome di Antonio
Milledonne), il primogenito dei Cenigo, che doveva essere nato in-
torno al 1559, e la decisione del Milledonne di attribuire il terzo del-
le utilità delle fontagarie della farina a Sebastiano, beneficio che per-
cepirà proprio a partire da quell’anno.!154) La distanza fisica, cioè
l’assenza di rapporti di vicinato, non impediva l’esistenza del sistema
di patronato del segretario!155).
Nel 1571, prendendo occasione dalle difficoltà economiche del
Milledonne, causate dalla perdita di un nipote a Nicosia, nell’isola
(152) ASV, Consiglio dei X, Parti comuni, filza 110, supplica di Sebastian Cenigo
allegata alla deliberazione del Consiglio dei X, alla data 15 dicembre 1570; ASV,
Consiglio dei X, Parti comuni, filza 125, supplica di Sebastian Cenigo allegata alla
deliberazione del Consiglio dei X, alla data 9 gennaio 1575 m.v.\ ASV, Provveditori
alla Sanità, Necrologi, Registro 804, alla data.
(153) ASV, Consiglio dei X, Parti comuni, filza 110, supplica di Sebastian Cenigo
allegata alla deliberazione del Consiglio dei X, alla data 15 dicembre 1570.
(154) ASV, Consiglio dei X, Parti comuni, filza 125, supplica di Sebastian Cenigo
allegata alla deliberazione del Consiglio dei X alla data 9 gennaio 1575 m.v.; ASV,
Avogaria di Común, Cittadinanze originarie, busta 368/8, n°87, approvata il 10 Mag-
gio 1611, prova di cittadinanza di Zuan Francesco Cenigo Milledonne, cc. nn.; ASV,
Capi del Consiglio dei X, Notatorio, Registro 17, c. 135r.
(155) D. ROMANO, Patrizi e popolani. La società veneziana nel Trecento, traduzione
di M. Sepa, Bologna 1993, p. 181-186.
