178
RECENSIONI
bilità di ricostruire i movimenti doganali attraverso i registri della dogana da
mar permette di iniziare a rispondere alla domanda circa la quantità e la
qualità dei manufatti di vetro che si producevano a Venezia nel Settecento e
i mercati ai quali erano destinati. Il calo nella produzione di vetri soffiati fu
compensato dalle perline di vetro che costituirono la prima voce nelle
esportazioni veneziane in Levante ed Africa. Tale commercio, assieme ai
prodotti serici, contribuì a contenere il tracollo dei pannilana in Levante.
Nell’Appendice I, Inventari e rendiconti di vetrerie muranesi di fine Sei-
cento, è riportata la contabilità di una fornace da specchi e sono aggiunti
quattro inventari di vetrerie muranesi, tutti risalenti alla seconda metà del
XVII secolo. Le elaborazioni dell’Appendice II, Salari di maestri e lavoranti
del vetro a Murano, 1638-92, provengono dalla serie dei contratti di assun-
zione di maestri e lavoranti registrati presso la cancelleria podestarile di Mu-
rano. Un Glossario dei termini in uso nelle vetrerie muranesi dei secoli XVII-
XVIII, p. 297-305, e la lunga Bibliografia, p. 307-343, completano l’opera.
La decisione dell’autrice di non includere le proprie pubblicazioni nella
Bibliografia non appare condivisibile: perché ad esempio non citare il suo
saggio Salaires et justice dans les corporations vénetiennes au 17e siècle. Le
cas des manufactures de verre, «Annales HSS», 1 (1999), p. 245-273? E pure
vero che, per comprendere il valore dell’opera, ripensiamo al problema che
si poneva Gaetano Cozzi nel saggio Una vicenda della Venezia barocca. Mar-
co Trevisan e la sua «eroica amicizia», p. 408, dove si domandava se potesse
arrivare al successo anche chi aveva lo svantaggio anagrafico di essere nato
in un centro industrioso, ma modesto, come Murano. La Trivellato ora ci
permette di rispondere alla questione, perché nell’ultimo capitolo, Giorgio
Barbaria (1741-1801): a mo’ di epilogo, p. 247-263, affronta la storia di un
imprenditore (in senso schumpeteriano) di successo che nelle sue strategie
seppe sfruttare al meglio le potenzialità, le tensioni e gli spazi d’azione del
sistema corporativo veneziano. Barbaria, senza valicare la frontiera tecnolo-
gica locale, costruì la propria affermazione a Murano lungo i successi com-
merciali, la protezione del governo e la legittimazione corporativa.
Massimo Galtarossa
AA. W., Istituzioni culturali, scienza, insegnamento nel Veneto dall'età delle
Riforme alla Restaurazione (1761-1818), Atti del Convegno di Studi, Pa-
dova 28 - 29 maggio 1998, a cura di L. SlTRAN Rea, Trieste, Lint Edito-
riale, 2000, pp. X-392.
Il volume raccoglie venti saggi di varia consistenza riguardanti le istitu-
zioni culturali della Serenissima nella malinconica fase del suo declino, con
una particolare attenzione ai rapporti fra cultura e politica.
