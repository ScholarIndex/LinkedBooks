RECENSIONI
165
come i legami di parentela, dai quali non si poteva prescindere, ma, soprat-
tutto la subordinazione agli interessi della collettività e, di più, l’impossibili-
tà di una scelta alternativa in un campo intoccabile come quello religioso.
Proprio nella «appassionata autocoscienza nobiliare» (p. 12), spiega l’a., è
da cercarsi la ragione della grande vulnerabilità dei patrizi dissidenti, la cui
esperienza processuale, sebbene molto meno dolorosa di altre, dovette esse-
re sicuramente più lacerante di quella dei loro compagni di fede, rendendoli
più esposti e dunque più esitanti nella pratica e nella coerenza ideologica.
Tuttavia, se l’atteggiamento esteriore del nobile eterodosso non brillava
per chiarezza, forse qualche indizio maggiore della sua «diversità» si poteva
coglier nei testamenti, fonte alla quale l’a. ha attinto con abbondanza e gran-
de sensibilità, cogliendo dalle carte i segni di una concreta adesione alla fede
riformata, come, ad esempio, nel caso di Alvise Zorzi, che desidera essere se-
polto senza pompe perché «manco che ne faranno, pensino che me sarà più
grato», indicando invece ai suoi commissari la necessità di beneficiare piut-
tosto i «poveri bisognosi»; anche Francesco Minio dava disposizioni per un
funerale non sontuoso, con la «christiana opinione che questi superbi fune-
rali sia in dispiacer dela divina bontà» (pp. 41-42), preferendo essere sepolto
verso sera, alla luce di sole due torce. Piccoli indizi, forse, questi, ma signifi-
cativi di una volontà che suggeriva un comportamento più conforme ad una
religione vissuta secondo il richiamo alle regole del nuovo Evangelo, di un
cristianesimo più rigoroso e meno appariscente, dove la pratica cristiana
comportava l’abbandono di certe forme di esteriorità in favore di una fede
manifestata più concretamente, al servizio anche del prossimo.
Altri segnali, che possono orientare nella ricerca dell’adesione dei nobili
alle idee eterodosse, derivano dal loro rapporto con i precettori che essi
sceglievano per l’educazione dei figli; molto spesso, infatti, questi maestri
erano eretici che, prima o poi, venivano segnalati dai Dieci come pericolo-
sissimi criminali; un caso tra i molti citati nel volume, quello del prete mar-
chigiano Fedele Vico, precettore prima in casa di Massimo Valier, successi-
vamente di due Grimani e di Marcantonio Da Canal, e processato e incar-
cerato dal Sant’Officio come «impiissimo eresiarca» (p. 46). Al riguardo,
sia in questo, come in altri casi, è arduo stabilire se fra i nobili e i «cattivi
maestri», fosse intercorso un reale scambio di opinioni e pratiche eterodos-
se, anche perché, nei vari processi cui vennero sottoposti molti di questi
precettori, quando essi pronunciavano il nome dei loro «patroni», il San-
t’Officio procedeva come se non lo avesse udito. Da parte loro i patrizi ri-
conoscevano a queste persone capacità professionale e comportamento in-
tegerrimo, arrivando spesso a farsene garanti, spendendo in loro favore il
proprio nome e non di rado anche il proprio denaro.
Avvenivano tuttavia anche casi estremi, nei quali un patrizio poteva spin-
gersi a difendere apertamente un eretico, esponendosi così al sospetto di
condividerne le idee: non necessariamente la cosa era reale, ma più spesso
determinata da un insofferente anticlericalismo o da atteggiamenti solo
