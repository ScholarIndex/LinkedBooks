LA FORMAZIONE BUROCRATICA DEL SEGRETARIO VENEZIANO
41
to, che era ottenuto scambiando con la Baviera e la Germania il vino
trentino in eccedenza.!130)
In realtà 1 'Historia del Milledonne è divisa in due libri, e solo il
secondo è relativo al concilio di Trento, quasi a voler sottilmente po-
lemizzare con coloro che sostenevano la necessità dell’esperienza di-
retta degli avvenimenti politici e militari, di cui si parlava. Il primo
libro narra la storia dell’istituto ecclesiastico conciliare dalle origini.
Milledonne si sofferma rapidamente sui significati di concilio ecu-
menico, da lui ridotti a nove, fornendo una sintesi delle decisioni
stabilite. La conclusione del libro comprende la descrizione delle ce-
rimonie che si usano nelle celebrazioni conciliari.!131)
Si trattava di un’impostazione del problema che poneva l’accento
sul momento istituzionale, mentre si accennava solo al motivo per il
quale era stato indetto il concilio di Trento, cioè in risposta alla ri-
forma protestante, causa che invece costituirà la griglia interpretati-
va prevalente, sia in fra Paolo Sarpi che nel moderno storico Hubert
Jedin.
Nel secondo libro il racconto dell’esperienza conciliare, «del qual
si tratterà con l’aiuto del signor Dio», è intercalato da «l’historia
universale di quelle cose, che sono occorse in tal tempo degne di
memoria», che era come dire, per un burocrate che si era formato
fra gli anni a cavallo del secolo, riferirsi obbligatoriamente a Paolo
Giovio. Nel periodo tra la prima edizione della Historiarum sui tem-
poris di Paolo Giovio, a Firenze nel 1550-52, e il 1561, quando la
inedita Storia d’Italia del Guicciardini venne pubblicata, lo storico
italiano per eccellenza era Giovio. Il poligrafo Ludovico Domenichi
tradusse infatti contemporaneamente 1 'Historiarum sui temporis in
volgare assicurandone ampia fortuna.!132)
(13°) MILLEDONNE, Historia del sacro concilio di Trento, cc. nn; VENTURA, Intro-
duzione, p. VII-CVI; G. Spini, I trattatisti dell’arte storica nella Controriforma
italiana, in Barocco e Puritani. Studi sulla storia del Seicento in Italia, Spagna e New
England, Firenze 1991, p. 33-48.
(151) MILLEDONNE, Historia del sacro concilio di Trento, cc. nn.
(152) MILLEDONNE, Historia del sacro concilio di Trento, cc. nn; C. DlONISOTTl,
Discorso sull’Umanesimo italiano, in Geografia e storia della letteratura italiana, Tori-
no 1971, p. 197; A. PlSCINI, Domenichi, Ludovico, in DBI, 40, Roma 1991, p. 595-
600.
