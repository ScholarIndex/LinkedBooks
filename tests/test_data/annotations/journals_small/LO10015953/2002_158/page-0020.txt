20
MASSIMO GALTAROSSA
escludere dal complesso meccanismo del pagamento e incremento
della dote, la cui costituzione con questa tecnica veniva a gravare in-
teramente sulle grazie, o meglio la cassa, del Consiglio dei X.(60)
Mentre Antonio tratteneva presso di sé tutti i quattro figli della so-
rella, seguendo il consiglio dei parenti, Caterina si risposò con Michiel
di Rossi: anche questa fu una pessima scelta, perché il secondo marito
consumò nel gioco ogni sostanza in pochissimo tempo, e poi fuggì per
debiti, nascondendosi fuori della Repubblica di Venezia (61). Gravi
sospetti caddero sulla persona di Antonio, che si sapeva lo odiasse
per la vita disordinata che conduceva. Il segretario rese testimonian-
za agli Avogadori di Común, ma provvidenziali intervennero alcune
lettere del Michiel indirizzate a Giacomo Antonio Orio in cui spie-
gava la sua situazione, liberando Antonio da ogni sospetto!62). La ri-
conciliazione in famiglia dovette poi sopraggiungere, se nel gennaio
1558 Michiel di Rossi si costituì «piezo» di Antonio Milledonne nel-
l’ennesima sovvenzione di 200 ducati del Consiglio dei X(6ì).
L’ingresso sulla scena del senatore Giacomo Antonio Orio intro-
duce il problema delle relazioni intercorrenti fra le parentele di ori-
gine patrizia e i segretari di estrazione cittadina negli organismi poli-
tici a Venezia. A prestar fede alle asserzioni del Milledonne, l’Orio
era il suo protettore, con lui aveva continua pratica; nondimeno,
quando nel 1553 l’Orio ricoprì la carica di consigliere e Antonio fu
segretario «legista», deputato all’audienza dei consiglieri, se soprav-
veniva che il suo avo desiderava un favore contrario alle leggi, il se-
gretario non aveva il minimo rispetto di ricordargli, come era sua
funzione, l’esistenza del precedente legislativo e del quorum necessa-
rio in ciascuna deliberazione per essere approvata, e operare in ma-
niera che la legge fosse osservata.!64) A questo atteggiamento intran-
(60) [Milledonne], Vita d’Antonio Milledonne, c. 70Γ·. SECCHI OLIVIERI, «Quan-
do mio padre suonava l’arpicordo...», p. 30 nota 55.
(61) ASV, Consiglio dei X, Parti comuni, filza 50, supplica di Antonio Milledonne
allegata alla deliberazione del Consiglio dei X, alla data 30 Luglio 1550; ASV, Consi-
glio dei X, Parti comuni, filza 58, supplica di Antonio Milledonne allegata alla deli-
berazione del Consiglio dei X, alla data 29 Novembre 1552. [MILLEDONNE], Vita
d’Antonio Milledonne, c. 71r.
(62) [Milledonne], Vita d’Antonio Milledonne, c. 71r.
(63) ASV, Capi del Consiglio dei X, Natatorio (1558-1559), Registro 17, c. 83r.
(64) [Milledonne], Vita d’Antonio Milledonne, c. 72v.
