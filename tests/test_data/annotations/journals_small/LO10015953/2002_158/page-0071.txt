ANDREA TRON INQUISITORE ALLE ARTI DI VENEZIA
71
Conformandosi all’imperante schema interpretativo, tra le cause del
declino delle manifatture veneziane annoverava l’indole dei tempi,
l’acuirsi della concorrenza esterna, il malcostume delle contraffazio-
ni, il dilagare degli scambi illeciti, che facevano da contrappunto al
rigido ma necessario protezionismo (27). La sua analisi prese le mos-
se dalla consueta ripartizione dei campi d’indagine: esame della
pressione della concorrenza, soprattutto quella esercitata dagli Stati
limitrofi, il cui sviluppo non poteva essere frenato; valutazione della
reattività dei comparti artigianali nei confronti delle fluttuazioni di
mercato; controllo sulle consorterie coinvolte nel processo produtti-
vo, in particolare sugli stranieri; verifica sistematica dei livelli quali-
tativi dei manufatti (28). Non esulavano dalla tradizione gli interven-
ti da lui proposti: indagine dettagliata sullo stato delle arti, aggiusta-
menti calibrati sulle peculiari esigenze di ciascun settore, coordina-
mento tra le magistrature competenti in materia economica, valoriz-
zazione della lezione desunta dalla storia nazionale (29).
Anche se l’esigenza di una riforma investiva l’intero universo arti-
gianale, la priorità fu accordata dal Tron al setificio, terreno fertile, a
suo giudizio, per realizzare il connubio tra mercanti-capitalisti e capi-
mastri e, nel contempo, agevolare la promozione dai ranghi subalterni
al ceto mercantile P°). In virtù di due decreti senatoriali (10 ottobre
1780 e 17 marzo 1781), gli venne conferito il compito di esaminarne
le disfunzioni, che da lui furono ricondotte a tre fattori concomitanti:
carenza di capitali, degrado della professionalità, dissolvimento dello
spirito di emulazione (31)· S’inserì quindi nel solco dei predecessori,
che a più riprese avevano denunciato lo stato di languore in cui versa-
va quell’arte, definita, al pari del lanificio, «matrice» in omaggio alla
sua natura di copiosa fonte di lavoro (32). Nel breve lasso di tempo
(27) A.S.V., Inq. arti, b. 80, scr. 28 ago. 1778. B.C.V., Ms. P. D., b. 2250 C, rei. A.
Tron, 5 giu. 1780.
(2S) A.S.V., Sen. Ret., fz. 326, rei. Savi mere., 6 mar. 1770.
(29) A.S.V., Inq. arti, b. 74, rei. 27 apr. 1782. B.C.V., Ms. P. D., b. 2250 C, rei. A.
Tron, 5 giu. 1780.
(30) A.S.V., Inq. arti, b. 74, rei. 20 set. 1776; Savi mere., s. I, reg. 38, c. 3 v, 9 mar.
1769. TABACCO, Andrea Tron e la crisi..., p. 195.
(31) A.S.V., Inq. arti, b. 80, rei. 29 giu. 1781.
(32) A.S.V., Sen. Ret., fz. 287, rei. Inq. arti, 20 lug. 1754; fz. 293, rei. Inq. arti, 11
set. 1756; Savi mere., s. I, reg. 202, c. 89 v, 21 mag. 1784.
