RECENSIONI
183
derrate. Questo pronostico — continua l’autore — l’abbiam purtroppo ve-
duto avverato negli anni sterili e calamitosi 1815 e 1816 di recente tristissi-
ma ricordanza».
E tutto un rincorrersi di buon senso lungo pagine che erano lette, commen-
tate e ascoltate. Non bisogna vendere la foglia dei gelsi, perchè si depauperano
gli alberi che devono riposare. E, a corredo di questo consiglio, cita l’insegna-
mento di Girolamo Bruni, arciprete di Mansuè, una autorità in materia.
Ogni proverbio, nell’almanacco del 1825, è corroborato dall’esperienza
di un classico dell’agricoltura. Gennaio si rifa al bresciano Agostino Gallo,
febbraio (La buona casa/ E il luogo sano/ Fa il buon villano), al notissimo
Luigi Alamanni, e si continua con l’altro fiorentino Gio. Vittorio Soderini,
poi con il bolognese Piero de’ Crescenzi per proseguire con un autore di gri-
do come il francese Pluche e finire con il bolognese Ercole Maria Zanotti.
L’almanacco del Fapanni conquistò anche il mondo degli eruditi. Biso-
gna ricordare che fino a poco più di un paio di decenni prima le accademie
agrarie erano state fulcro di dibattiti in tutto lo Stato veneto. E che di agri-
coltura si erano interessati, per necessità, per interesse o moda, molti uomi-
ni di cultura, nobili ed ecclesiastici.
Così il «Giornale delle scienze e lettere delle Provincie venete», il più
autorevole degli anni Trenta del XIX secolo, lodava l’almanacco del Fapan-
ni, perchè «si leggono qui veri importanti Proverbi, che, bene studiati e po-
sti in pratica, tornerebbero di somma utilità agli agricoltori».
Abbondano i consigli ai contadini e ai padroni. Emerge dagli almanacchi
un quadro del paternalismo che aveva dominato nei secoli del governo vene-
ziano e che continuerà fino alla metà del XX secolo, non scomparendo nella
mentalità nemmeno nell’epoca post-contadina. Buon senso, paternalismo,
rispettabilità sociale, insieme con fede e obbedienza, sono i capisaldi di un
mondo contadino che non vedeva, nè voleva, prospettive di cambiamento.
«Procurino i padroni di non tanto aggravare i contadini con tanti pesi ma
si contentino dell’onesto». L’almanacco è anche una «enciclopedia» per ogni
esigenza di quel piccolo mondo antico: suggerisce come migliorare le case e
le stalle, non trascurare l’igiene, causa di malattie e inconvenienti. E sarà
proprio l’attenzione a pulizia e igiene uno dei più discussi problemi del
mondo agricolo nell’Ottocento. Una lunga serie di consigli per alleviare una
vita spesso difficile che l’ignoranza rendeva ancora più bruta. Così il Fapan-
ni si dilunga sulla salubrità dell’aria, la collocazione della stalla, l’assistenza
ai malati, la qualità del cibo, la cura degli animali, degli orti e delle viti.
I consigli devono essere seguiti dall’esempio. Non si può predicare bene
e razzolare male. «Tali erano i consigli che dava il nostro bottajo — è l’al-
manacco del 1839 tratto da un lavoro di Giambattista Gelli, fiorentino del
secolo XVI — a’ suoi popolani, consigli ch’ei raffermava ed avvalorava col-
l’esempio di una vita da buon cristiano, da buon suddito, da buon marito,
da buon padre di famiglia». Una «bontà» che doveva plasmare la vita di
tutti, ma specialmente del popolo.
