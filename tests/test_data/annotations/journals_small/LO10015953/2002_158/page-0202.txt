202
NOTIZIE
pastorali dei delegati dei vescovi vicentini Francesco Soderini e Nicolò Ridolfi, arric-
chendoli con l’inventario dei beni della chiesa parrocchiale di S. Pietro (1523) e con
la illustrazione del contesto socioeconomico in cui le visite furono celebrate. Ne ri-
sulta un quadro completamente omologabile alla situazione generale della Chiesa
veneta del primo Cinquecento: arcipreti commendatari, cura d’anime affidata a sa-
cerdoti non privi di qualche vizio censurabile, utilizzo della visita pastorale soltanto
come strumento di accertamento notarile.
PAOLO SnichELOTTO, Ambiente pittorico sciedense tra Quattrocento e Cinque-
cento, pp. 83-88, fornisce elementi biografici su pittori sciedensi o attivi a Schio, in-
dicandone e datandone anche le opere eseguite, nonché precisandone la committen-
za e l’antica e attuale collocazione. Sono oggetto di tale indagine gli artisti Giacomi-
no dei Gualtieri, Zampietro dei Taioli, Giangiacomo Cavobianco, Bartolomeo Mon-
tagna, Francesco da Bassano e Francesco Verla.
Una «storia d’amore» è ripercorsa da EDOARDO GHIOTTO, Cesile fama di Anna
Colonna fusinato, pp. 103-106: è quella del poeta sciedense Arnaldo Fusinato e del-
la contessina Anna Maria Colonna da Castelfranco, iniziata nel 1836, quando Arnal-
do, che godeva di fama di scapestrato, aveva solo diciannove anni ed Anna quattor-
dici. Le vicende rivoluzionarie quarantottesche fecero superare agli innamorati gli
indugi e le resistenze delle famiglie: Anna raggiunse Arnaldo nella città di Venezia
assediata e si unì a lui in matrimonio il 18 marzo 1849 (non nel febbraio, come fino-
ra erroneamente si credeva), dopo che, in sostituzione delle pubblicazioni canoni-
che, erano state esperite tutte le pratiche preliminari attestanti lo stato libero dei due
fidanzati. L’eccezionaiità della situazione spiega come il matrimonio sia stato cele-
brato nella casa di Rizzardo Roberto Calvi, vicario generale della Curia patriarcale.
Anna Colonna Fusinato mori a Schio il 16 febbraio 1852. [M.N.]
* L’«Associazione Volontari della Libertà» di Vicenza ha promosso la pubblica-
zione della nuova rivista «Quaderni della Resistenza vicentina. Documenti-Diari-
Memorie-Ricerche», il cui primo numero è apparso nel marzo 2001. Nella sua fase
iniziale la rivista non avrà una periodicità definita, bensì si configurerà come una se-
rie di numeri unici, il cui scopo «è quello di dare a tutti la possibilità della pubblica-
zione di diari, documenti, memorie, racconti sulla lotta resistenziale e, inoltre, di of-
frire uno strumento di divulgazione di ricerche sulla storia della Resistenza e su resi-
stenti vicentini, che hanno operato anche al di fuori della nostra provincia» (dalla
«Presentazione» di Giulio VESCOVI, p. 7).
Il quaderno n. 1 contiene due saggi. Nel primo (Benito GRAMOLA, Area Brigata
«Mazzini» (Alto Vicentino). Ritorno a Val di Sotto (Lusiana) e a Villa Rospigliosi
(Centrale di Zugliano), sede di due importanti convegni partigiani. (Venerdì 6 giugno
1997), pp. 13-52) l’autore riferisce di un suo sopralluogo a Val di Sotto con alcuni
protagonisti dell’incontro che si era svolto in quella località l’8 dicembre 1944. Le
testimonianze dei reduci arricchiscono di particolari quell’episodio che sancì la rior-
ganizzazione della «Mazzini».
Il convegno di Villa Rospigliosi (11 novembre 1944), uno dei più importanti del-
la Resistenza in provincia di Vicenza, portò alla unificazione del comando della zona
montana vicentina nella persona di «Alberto» (Nello Boscagli) del Gruppo Brigate
«Garemi». Vengono illustrate le varie interpretazioni a cui quell’evento andò sogget-
