208
TIZIANA PESENTI
tempi, che l’ufficio del bibliotecario consistesse essenzialmente «nel-
l’assidua mediazione tra la mente o conoscenza dell’autore trasfusa
nell’opera e quella del ricercatore bisognoso di essa» (Le immagini
dei grandi scrittori nelle biblioteche, n° 32). Mai volle, perciò, che lo
studioso che era in lui prevalesse sul bibliotecario. Tutti i suoi scritti,
anche i più compiuti, innegabilmente perfetti agli occhi di qualsiasi
lettore, furono concepiti come propedeutici a nuove, altrui ricerche.
Come il suo Giuseppe Valentinelli (n° 211), che «volle e seppe re-
star codicografo, senza mai tentazioni di storico», il Ferrari ne I cri-
teri e le fonti per la storia della biblioteca Nicena (n° 204) preferì of-
frire ai lettori in forma di regesto i documenti su cui egli avrebbe
potuto invece delineare la storia delle origini marciane. I suoi contri-
buti su codici, carte e raccolte marciani, le ricerche sull’editoria ve-
neta, i profili e le bibliografie di bibliotecari e intellettuali mostrano
a quali approfondimenti potesse arrivare la sua Bibliografia stru-
mentale associata alle nuove istanze suggerite dalla documentazione.
Nei profili di tre intellettuali scientifici del Cinquecento, Pompeo
Caimo (n° 7), Melchiorre Guilandino (n° 53) e Gabriele Falloppio
(n° 202) e nel catalogo della collezione vicentina di edizioni palla-
diane di Guglielmo Cappelletti ( n‘ 175, 181, 186, 206) recensioni
bibliologiche insuperabili sono solo preambolo alle anatomie di
paratesti e testi e alle analisi di documenti, di nuovi esemplari, di
postillati, secondo linee di ricerca che allora cominciavano appena a
profilarsi e che oggi dominano gli studi bibliografici.
Una prosa inconsueta caratterizza i suoi scritti. Ardua a una pri-
ma lettura, essa si rivela, invece, frutto di un lavorio lessicale e con-
cettuale assiduo, cosicché, a rileggerla e a familiarizzarcisi, costatia-
mo che nessuna idea si sarebbe davvero potuta esprimere meglio di
così (Paolo Sambin mi spiegò che fin da studente liceale Giorgio E.
Ferrari aveva coltivato il gusto di leggere e studiare i dizionari della
lingua italiana e che in quella prosa confluivano, dunque, decenni di
costanti esperimenti linguistici e retorici).
Alla sua produzione, ammirata dagli studiosi e presa a modello
di metodo, il Ferrari guardava con un distacco elegantissimo, che mi
rammentava la ‘sprezzatura’ di Baldassar Castiglione. Dopo aver la-
sciato la direzione della Marciana, anzi, si compiaceva nel definire i
suoi lavori in corso come «postumi». Teneva molto, invece, ai risul-
