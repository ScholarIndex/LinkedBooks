NOTE E DOCUMENTI
121
corrispondente della Real Accademia di Scienze, Lettere ed Arti di
Padova, e di quella di Filareti di Venezia», che prese amore alla Gal-
leria tanto da restarne per molti anni l’affezionato, anche se non
acuto, esegeta. Nato a Vienna nel 1769, curioso tipo di intellettuale
austriaco dalla perfetta scrittura italiana, il Neu Mayr stampò nel
1807 un erudito volume sul Prato della Valle, ancor oggi importan-
te; l’anno dopo, anche consigliato da Giovanni de Lazara, diede alla
luce il catalogo della collezione di stampe del Manfredini. Dedican-
dola a quest’ultimo, il 7 aprile 1808, definisce la sua opera «un frut-
to di quel generoso sentimento, con cui Vi degnaste aprirmi il confi-
denziale accesso alla distinta Vostra Galleria» e accenna, senza for-
nire altri particolari, a «quella fausta combinazione, che mi condus-
se innanzi a Voi, e mi ottenne il precioso acquisto dell’onorevole fa-
vor vostro»!4). Nello stesso scritto il Neu Mayr annuncia che «avrà
ben tosto la compiacenza di poter pubblicare un Indice ragionato»
delle pitture manfrediniane. Giannantonio Moschini, subito recen-
sendo l’opera, sottolinea la necessità che «il sig. Neumayr diaci con
uguale diligenza eziandio il Saggio, che si attende, delle sceltissime
pitture raccolte da quell’illustre Signore» (5).
Poco dopo, invece, toccò a Pietro Edwards il compito di ela-
borare il documento inedito che qui si presenta, e che è, a quanto
sappiamo, il primo catalogo della Manfrediniana. Il lavoro spicca
per completezza e scrupolo inventariale come, e forse soprattutto,
per intrinseca qualità critica. Sulla figura dell’Edwards, restauratore
tra i più avanzati e provetti del suo tempo, ispettore delle opere
d’arte a Venezia, non occorre soffermarsi (6). Questo documento ne
(4) A. Neumayr, Saggio di sceltissime stampe, Padova 1808, VII-IX, XVI. L’auto-
re, ignorato dal lessico biografico austriaco del Wurzbach, nacque a Vienna il 6 otto-
bre 1769. Dal 1839 al 1858 appare tra i «soci d’onore» dell’Accademia di belle arti
di Venezia CAtti a stampa). Verso la fine della sua vita abitava a Venezia, al n.2122 di
S.Polo ed era «Imp. R.° Impiegato». Morì novantenne il 15 agosto 1859 (Archivio
Storico Municipale di Venezia, Anagrafe 1850, Eliminati, b. S. Polo 2001-2500).
(5) G.A. MOSCHINI, Alla letteratura veneziana del secolo XVIII fino a nostri gior-
ni... Appendice con aggiunte ed emendazioni, la quale può servire di tomo quarto, Ve-
nezia 1808, 67-68.
(6) Su Pietro Edwards si veda, in generale, S. RINALDI, Edwards, Pietro, in Dizio-
nario biografico degli Italiani, XLII, Roma 1993, 296-298. Sull’attività di restauratore
sono sempre importanti: A. CONTI, Storia del restauro e della conservazione delle ope-
re d’arte, Milano s.d. (1973), 145-172, 236-243; L. OLIVATO, Provvedimenti della Re-
pubblica Veneta per la salvaguardia del patrimonio pittorico nei secoli XVII e XVIII,
