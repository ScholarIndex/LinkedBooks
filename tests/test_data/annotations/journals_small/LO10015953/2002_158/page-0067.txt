ANDREA TRON INQUISITORE ALLE ARTI DI VENEZIA
67
il sistema corporativo aveva generato l’illusione di un intangibile
spazio di potere, che, integrato nella compagine statuale, appagava
l’aspirazione degli strati subalterni alla formazione della volontà ge-
nerale. Il mondo delle fraglie, che conciliava il principio di rappre-
sentanza con una versione attenuata di democrazia, rifletteva secon-
do un’armonica simmetria i criteri che informavano le istituzioni
statali, configurando un equilibrato bilanciamento di attribuzioni e
doveri suggellati dai rigidi rapporti gerarchici. Sulla base di questa
eredità storico-istituzionale, il calcolo politico, teso alla salvaguardia
della pace sociale, sospingeva la classe dominante a preservare gelo-
samente quella parvenza di potere, lasciando inalterata la sfera di
autonomia, piegata a garanzia della stabilità (7).
Pur essendo consapevole della funzione di freno esercitata dal
particolarismo corporativo nello sviluppo economico, la classe poli-
tica esitava a procedere sulla via della soppressione delle «arti» nel
timore di alterare secolari equilibri economico-sociali (8). Da una
drastica revoca dei privilegi consolidati si paventava infatti l’insorge-
re sia di laceranti dissesti, da cui la storia veneziana era rimasta im-
mune, sia di tendenze monopolistiche strenuamente combattute dal
governo (9). Pertanto la politica del lavoro seguita dall’oligarchia se-
natoria non si allontanò dalla linea mediana collocata tra l’iniziativa
privata e il paternalistico interventismo statale d’ispirazione mercan-
tilista. (10)
(7) A.S.V., Sen. Ret., fz. 334, rei. Dep. str. arti, 6 set. 1773. Cfr. L. EINAUDI, Alba e
tramonto delle corporazioni d’arti e mestieri, «Rivista di storia economica», 6 (1941),
pp. 81-111, p. 101; Caizzi, Storia dell’industria..., pp. 8-9; R. CESSI, Storia della Re-
pubblica di Venezia, Firenze 1981, p. 683; F. VENTURI, Venezia nel secondo settecento,
Torino 1982, p. 123; COSTANTINI, L’albero della libertà..., pp. 22-23; A. TRON, «Sere-
nissimo Principe...». Il discorso del 29 maggio 1784 davanti al Senato della Serenissi-
ma come testamento morale dell’aristocrazia veneziana, a c. di P. Gaspari, Udine
1994, pp. 67, 72.
(s) A.S.V., G. V., b. 28, c. 8 r, 18 apr. 1772. Cfr. F. Venturi, Il concorso veronese sul-
le corporazioni (1789-1792), «Rivista Storica Italiana», 100 (1988), pp. 528-558, p. 528.
(9) A.S.V., G. V., b. 28, reg. scr., c. 12 v, 18 apr. 1772. Cfr. F. VECCHIATO, Tensioni
sociali nelle corporazioni di Venezia a fine Settecento, «Studi Storici Luigi Simeoni»,
41 (1991), pp. 275-307.
(10) A.S.V., Savi mere., s. I, reg. 193, c. 128 r, 11 set. 1769; reg. 218, c. 25 v, 16 die.
1751; reg. 220, c. 68 v, 16 gen. 1756. B.C.V., Ms. P. D., b. 176 C, rei. Dep. str. arti, 18
set. 1773. Cfr. A. Lizier, Dottrine e problemi economici del secolo XVIII nella vita po-
litica e negli scrittori veneti del tempo, «Ateneo Veneto», 73 (1932), voi. 123, pp.
