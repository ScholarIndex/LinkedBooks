RECENSIONI
159
stati attribuiti e solo in termini ed intensità diverse tocca ciascun settore del
commercio veneziano, contribuisce tuttavia a diminuire l’importanza del-
l’emporio lagunare e ad allontanare la Serenissima da quella posizione di
centralità nei traffici europei da lungo tempo occupata. I progressi nelle
tecniche navali, simboleggiati dall’introduzione di nuovi tipi d’imbarcazio-
ni, quali le kogge e le flute, e lo sviluppo di un’efficiente industria cantieri-
stica in Europa settentrionale permettono alle marine inglesi ed olandesi di
competere efficacemente con la Serenissima anche sulle rotte mediterranee;
le regioni germaniche, il più importante mercato di sbocco continentale
della Repubblica, sono infine sconvolte dalla guerra dei trent’anni, i cui ef-
fetti depressivi sull’economia si fanno sentire pressoché per l’intero XVII
secolo riducendo in misura sensibile le richieste di prodotti orientali e di
beni di lusso.
All’affacciarsi del Settecento, Venezia, ritrovata finalmente la pace e ri-
definita la propria economia sulla base dei nuovi equilibri politici e com-
merciali, sperimenta un relativo sviluppo agricolo e industriale che, se per-
mette di registrare un deciso progresso rispetto alla situazione seicentesca,
non contribuisce tuttavia ad arrestare la graduale decadenza politica della
Serenissima. In tutti i territori della «Dominante», infatti, fioriscono nuovi
rami di attività, l’agricoltura subisce riforme e sperimenta nuove tecniche di
coltivazione e conduzione, le manifatture si espandono nell’entroterra friu-
lano con forme che lasciano intravedere gli schemi della «rivoluzione indu-
striale». Lo Stato veneziano tuttavia è sempre più un’entità minore nel
complesso scacchiere europeo, non conduce più bensì subisce gli avveni-
menti ed appare incapace di adattare le proprie strutture amministrative al-
la realtà delle grandi realtà nazionali.
Venezia è rimasta nei secoli l’antica «dominante», capace di promuovere
nuove attività manifatturiere, di sostenere il commercio e l’agricoltura, di
varare, nel glorioso arsenale, moderni vascelli di linea, ma assolutamente
inidonea a promuovere una gestione unitaria e «nazionale» delle proprie
province italiane e mediterranee e di sviluppare una visione amministrativa
diversa rispetto a quella propria della millenaria «città-stato».
Nessun ambito può forse meglio esprimere questo concetto come la
condizione in cui versano le forze armate venete allo scoppiare della Rivo-
luzione francese, quando, ad una marina che si tenta di rinnovare, corri-
sponde un esercito che non è minimamente in grado di difendere il territo-
rio «nazionale», di impedire che Francia ed Austria si affrontino nelle pro-
prie campagne e di opporsi ad un vincitore che, conducendo, per la prima
volta nella storia, truppe straniere fin nel cuore della Repubblica, ordina
semplicemente lo scioglimento dello Stato.
«Quando le truppe francesi tennero una parata in Piazza San Marco, fu
chiaro a tutti che un’epoca era tramontata» (p. 171).
David Celetti
