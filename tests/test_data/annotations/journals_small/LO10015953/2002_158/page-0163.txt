RECENSIONI
163
antifonario, ad uso della cappella di S. Tommaso a Rovereto, fatto copiare
nel 1496 da Leonardo Contarmi, una figura questa di assoluto rilievo per
essere stato, durante il dominio veneziano sulla Val Lagarina, arciprete del-
le pievi di Lizzana (dal 1465) e di Mori (dal 1469), nonché vicario generale
delle diocesi di Vicenza (1481-1487) e di Padova (1487-1502).
Paolo Maggiolo
Federica Ambrosini, Storie di patrizi e di eresia nella Venezia del '500, Mi-
lano, Franco Angeli, 1999, pp. 352.
Le storie di patrizi e di eresia che Federica Ambrosini ha scritto nel suo
bel volume, ricchissimo di citazioni bibliografiche e d’archivio, devono es-
sere lette cogliendo con molta attenzione la premessa, nella quale l’a. spiega
gli intenti della sua ricerca, ma analizza pure le insidie costituite dal tema
studiato, quello della possibile adesione di parte del patriziato veneziano al-
le dottrine riformate.
Se, infatti, tale aspetto della società veneziana non era mai stato visto in
un’ottica che si ponesse al di là di alcuni «atteggiamenti» di insofferenza al-
le regole ecclesiastiche, peraltro presenti in alcuni personaggi del tempo,
vero è che difficilmente si potevano cogliere omogeneità di comportamenti,
o posizioni chiare e indicative. Eppure, e lo dimostra l’imponente mole di
studi su eresia e Riforma nel Veneto del ‘500, il problema della diffusione
delle idee eterodosse in ambiente veneziano ha sempre costituito per gli
studiosi del periodo un importante quanto inesauribile tema di ricerca, il
cui «fascino» sta, a mio avviso, proprio nella varietà e complessità dell’am-
biente veneziano stesso, serbatoio di idee culturali, sociali e politiche diver-
se, mai però disgiunte dalla componente religiosa. Perché, allora, solo sull’i-
deologia religiosa nobiliare gli studiosi, primo fra tutti Edouard Pommier
(La société vénitienne et la Réforme protestante au XVIe siècle, «Bollettino
dell’Istituto di storia della società e dello Stato veneziano», I (1959), pp. 3-
26), non hanno saputo dare un’interpretazione chiara e soddisfacente? La
premessa risponde a questa richiesta in modo articolato e preciso, indican-
do le motivazioni e suggerendo la chiave di lettura del testo; infatti, spiega
l’a., essendo l’adesione del patriziato veneziano alle idee riformate meno di-
retta che in altre città della penisola, è necessario ricostruire le biografie dei
personaggi presi in esame, attraverso l’ascolto delle «spesso esitanti e ambi-
gue voci degli uomini», e interpretando «i silenzi delle donne»(p. 8), distin-
guendo inoltre il ben noto anticlericalismo presente nel ceto dirigente vene-
ziano da una reale adesione alle dottrine d’oltralpe.
I primi segnali di simpatie nobiliari veneziane verso i nuovi fermenti
protestanti si hanno intorno agli anni 1530-’32, quando, nell’amicizia fra il
