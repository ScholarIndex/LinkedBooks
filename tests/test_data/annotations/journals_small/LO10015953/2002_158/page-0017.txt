LA FORMAZIONE BUROCRATICA DEL SEGRETARIO VENEZIANO
17
nezia i nipoti Zuanne e Zuanbattista di Busi, figli di sua sorella Cate-
rina, di cui aveva la tutela, aveva scelto di destinare il nipote maggio-
re Zuanne presso il provveditore generale, sindaco e inquisitore con
mandato di poteri straordinari (1574-1578) Giacomo Foscarini, uno
dei principali protagonisti del gruppo di patrizi conservatori, filocu-
riali e filospagnoli. Milledonne si augurava che i suoi nipoti «esperi-
mentando il mondo imparassero a viver bene»(47).
Questa pratica formativa era in effetti avvalorata dalla stessa scel-
ta composizione degli equipaggi delle galere, che incrementavano
scambi di esperienze. Nel 1543 il Tiepolo aveva chiesto il permesso
di condurre sulla sua nave Michiel Sandelli, appuntadore della Zec-
ca, mentre il fisico era Gerolamo Rido da Murano, già priore del
collegio dei fisici a Venezia, che apparteneva a quella serie di medici
veneti che, fin dalla fine del XV secolo, si avventuravano nei paesi
del Levante per attingere direttamente alla cultura scientifica e filo-
sofica araba(48). A quel momento si può fra risalire l’incontro con il
Rido, che figurerà nel 1586 fra il gruppo di medici che proveranno
a curare inutilmente l’asma del segretario(49).
Nel maggio del 1547, certo a seguito della diligenza e assiduità di-
mostrate nelle mansioni quotidiane in Cancelleria, Milledonne ot-
tenne senza problemi la grazia di un’aspettativa per un ufficio buro-
cratico della rendita di 150 ducati, con la quale ebbe poi la nodaria
e scrivania della camera fiscale di Brescia(50). Diverso destino era
(47) ASV, Consiglio dei X, Parti comuni, filza 117, supplica di Antonio Milledon-
ne allegata alla deliberazione del Consiglio dei X, alla data 17 Giugno 1573; R. Za-
GO, Foscarini, Giacomo (Jacopo), in DBI, 49, Roma (1997), p. 365-370. Marco Trivi-
SANO, L'immortalità di Giovanni Battista Ballarino, cavaliere della serenissima Repub-
blica di Venetia gran cancelliere, Venetia, 1671. Nel 1651 il cancellier grande Giovan-
ni Battista Bailarín preparò un simile itinerario formativo per il figlio Domenico, no-
taio di Cancelleria. Mentre il padre aveva servito con il capitano del golfo Lunardo
Foscolo, il figlio Domenico fu destinato segretario presso lo stesso Foscolo, allora
nella carica di capitano generale da mar.
(48) R. PALMER, The Studio of Venice and its graduates in the sixteenth century, Trie-
ste 1983, p. 99-100; F. LUCCHETTA, ho studio delle lingue orientali nella scuola per drago-
manni di Venena alla fine del XVII secolo, «Quaderni di studi arabi» 5-6 (1987-1988),
p. 479.
(49) [Milledonne], Vita d'Antonio Milledonne, c. 75V.
(50) ASV, Consiglio dei X, Comune, registro 18, c. 24r, indico dalla numerazione
moderna a matita.
