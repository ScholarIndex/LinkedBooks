162
RECENSIONI
1486), sebbene degli apporti librari di un qualche significato s’erano regi-
strati anche sotto i suoi predecessori Georg Lichtenstein (1390-1419) e
Georg Hack (1446-1465). Ma è sicuramente con Bernardo Cles (1515-
1539) che la raccolta vescovile raggiunge il punto del suo massimo splendo-
re, con un patrimonio di circa mille volumi tra manoscritti e opere a stampa
collocati in una sorta di piccolo museo antiquario ricco di oggetti d’arte e
curiosità. Al vescovo Bernardo seguì, progressivamente, il declino della li-
braria, con notizie «sempre più esili e frammentarie» circa la sua esistenza
unicamente rintracciabili negli inventari cinque-seicenteschi dei beni mobili
del Castello. Tale incertezza perdura fino alla metà del secolo XVIII, mo-
mento per il quale possiamo finalmente disporre del cosiddetto Catalogo
Gentilotti, edito da Benedetto Bonelli nel 1765, che permette di stimare in
228 codici la collezione manoscritta dei vescovi di Trento all’epoca in que-
stione. La secolarizzazione del principato non farà che accelerare il proces-
so di degrado e dispersione della insigne raccolta, destinata per oltre un se-
colo (dal 1804 al 1919) a patire l’«esilio» presso la Biblioteca di corte di
Vienna. Nel dopoguerra, ad avvenuta riconsegna dei codici sottratti, si con-
teranno in 168 i libri sopravvissuti e, di questi, 132 verranno definitivamen-
te depositati presso la Biblioteca comunale mentre i rimanenti troveranno
sistemazione nel Museo diocesano, nell’Archivio di Stato e nel Castello del
Buonconsiglio. In particolare, dei 18 volumi «viennesi» assegnati al Buon-
consiglio, tre si individuano come manoscritti datati. Li troviamo infatti se-
gnalati nel presente censimento insieme ad un quarto ed ultimo codice (un
volume composito che contiene il Prognosticon super Antichristi adventu lu-
daeorum Messiae di Iohannes de Lubecca, copiato e decorato attorno al
1475 da Felice Feliciano per il vescovo Iohannes Hinderbach) che invece
non risulta essersi mai allontanato da Trento, anche se dovette peregrinare
di biblioteca in biblioteca all’interno della stessa città: in origine alla Ve sco-
vile dove rimase fino al 1810, poi nel Seminario, quindi alla Biblioteca co-
munale, infine nelle collezioni provinciali del Castellò.
Quattro manoscritti sono anche il contributo ai Datati della biblioteca
dei minori osservanti di Trento, formatasi dopo la metà del Quattrocento
ed incrementata grazie ai rapporti intrattenuti dal convento con il clero dio-
cesano e con altre comunità francescane del Trentino. Dei tre manoscritti
accertati quattrocenteschi nella Biblioteca civica di Rovereto, un primo co-
dice, autografo di Angelo Decembrio (De cognitione ac curatione pestis, del
1446), proviene dalla collezione di. Girolamo Tartarotti (1706-1761), men-
tre gli altri due appartenevano all’Accademia degli Agiati la cui biblioteca
fu aggregata alla Comunale nella seconda metà del Settecento. Si tratta di
un manoscritto miscellaneo con opere di san Girolamo e sant’Agostino, da-
tato 1431 (ms. 5), e di un secondo manoscritto (ms. 9), del 1461, con le sa-
tire di Persio e Giovenale.
Per concludere, il sopralluogo effettuato presso l’Archivio parrocchiale
di Lizzana ha prodotto una sola ma interessante scheda. Essa descrive un
