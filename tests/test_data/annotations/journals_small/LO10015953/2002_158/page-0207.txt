GIORGIO E. FERRARI (FERRARA 1918 - TRIESTE 1999)
207
dalle larghe braccia». Sebbene, infatti, le due discipline manifestas-
sero una sempre più determinata confluenza, pure tra esse il Ferrari
individuava un confine preciso: la Bibliografia strumentale edifica
costruzioni omogenee, lavorando su un patrimonio acquisito e stori-
cizzato di documenti «statici»; la documentazione, invece, tratta i
dati «attuali», eterogenei e transeunti, affidati ai «documenti del
giorno e dell’ora».
La profonda convinzione del Ferrari che la Bibliografia strumen-
tale avesse come fine esclusivo la registrazione «di oggetti pensati
negli scritti» muoveva in parallelo, da un lato, con l’elaborazione ita-
liana del Soggettano della Biblioteca Nazionale di Firenze, pubblica-
to nel 1956, e, dall’altro lato, con il crescente interesse di biblioteca-
ri e studiosi europei, statunitensi e indiani per l’elaborazione e l’ap-
plicazione di sistemi di classificazione bibliografica (in particolare,
con le ricerche di Shiyali Ramamrita Ranganathan sulle «microunità
di pensiero» e la loro analisi e sintesi). Pur attentissimo a questa
produzione, e anche alle prime applicazioni informatiche, il Ferrari
orientò, tuttavia, gli sviluppi successivi della propria Bibliografia
strumentale verso gli studi di storia della cultura. In fondamenti at-
tuali al problema della Documentazione umanistica, del 1956 (n° 26),
egli ritornò a discutere della documentazione. Sebbene distinta, co-
me abbiamo visto, dalla bibliografia, questa disciplina, divenuta
d’attualità dagli anni Quaranta, attirava il Ferrari per la sue caratte-
ristiche di penetrazione nel contenuto del documento. Nelle riviste
specializzate, però, le sue applicazioni erano quasi esclusivamente
tecnologiche e industriali, mentre in essa il Ferrari scorgeva la po-
tenzialità di «un apporto positivo d’eredità storica circa lo svolgi-
mento del pensiero». Come obiettivo della documentazione, anzi,
egli individuava, ora, la costituzione di un prontuario di «idee
espresse negli scritti», che gli sembrava consono al concetto crocia-
no della storia e che riteneva congeniale, in particolare, alla storia
delle scienze e all’epistemologia.
Bibliografia delle idee e documentazione umanistica divennero i
due strumenti metodologici con i quali il Ferrari compì il suo cam-
mino di bibliotecario, direttore della Marciana dal 1969 al 1973, e di
studioso. Contemporaneamente a essi, nei suoi giovanili anni Cin-
quanta, egli maturò la convinzione, anch’essa anticipatrice sui suoi
