116
MARCO MONDINI
In questo coro patriottico di lodi e di rivalutazioni del ruolo e
dell’immagine del militare rimase estraneo solo, come era da imma-
ginarsi, il Verona del Popolo, unica voce dissenziente rispetto alle
scelte della guerra e di fronte al rinnovato protagonismo dei militari
nella vita del paese. Con toni più accesi, i socialisti avrebbero rinfo-
colato il dibattito antitripolino ben dopo la fine della campagna,
quando, nel 1913, si delineavano le prime delusioni rispetto alle
aspettative della guerra. Rimanevano, in quelle pagine, forti le classi-
che motivazioni di opposizione alla guerra: una guerra inutile men-
tre in molte parti d’Italia permanevano condizioni economiche e so-
ciali disastrose; la dimostrazione dell’involuzione militarista del go-
verno Giolitti paventato come democratico; il sacrificio solo dei figli
del popolo componenti le masse dei coscritti; arricchimento di una
minoranza grazie agli sforzi bellici di una massa. Questa posizione
risolutamente antilibicista, favorì dunque la permanenza del foglio
socialista in una schiera assai contenuta ormai di giornali che snob-
bavano la ventata patriottica dell’opinione pubblica.
Così, il Verona del Popolo rimase in prima linea nel quotidiano at-
tacco ai rappresentanti di quell’istituzione che veniva ora ritenuta,
nuovamente, inattaccabile e sacra.
Marco Mondini
