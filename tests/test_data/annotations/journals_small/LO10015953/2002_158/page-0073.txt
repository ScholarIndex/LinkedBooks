ANDREA TRON INQUISITORE ALLE ARTI DI VENEZIA
73
I difetti denunciati dal Tron costituivano un’eredità passiva, che
aveva alterato l’ordine originario del setificio: l’indolenza e l’insu-
bordinazione che allignavano tra le maestranze, l’abuso invalso tra
i tessitori di trascurare gli ordinativi dei mercanti per dedicarsi ai
cosiddetti «telai di grazia», il dilagare del malcostume delle con-
traffazioni, il degrado degli organi gestionali a farraginose sovra-
strutture (38). Sfruttando arbitrariamente il privilegio dei due telai
complementari, i tessitori avevano occupato una discreta area di
smercio, sottratta al mercante di professione, il quale, anche per sot-
trarsi ai gravami tributari, doveva affannarsi nel rinvenire nuovi
sbocchi oppure ridurre il normale raggio d’affari e investire in setto-
ri più remunerativi (39). L’inaridirsi delle fonti finanziarie e l’affievo-
lirsi dello spirito d’intraprendenza ostacolavano la metamorfosi del
tessitore in capitalista, mentre la possibilità di emancipazione sociale
agiva da fattore incentivante e forza motrice del progresso di qual-
siasi industria (40). I mercanti, ridotti ad uno sparuto manipolo e
sprovvisti di solide basi finanziarie, non si sentivano stimolati ad ele-
vare il livello qualitativo e contenere i costi, accontentandosi di vive-
re al riparo dalle vicissitudini della concorrenza interna, che, per con-
verso, era reputata la «fonte più estesa del commercio» (41). L’accu-
mularsi di passività esorbitanti, la gelosa preservazione di vincoli ar-
caici, il perdurare di gravami arbitrari completavano un fosco quadro
d’insieme, che precludeva lo sviluppo in senso capitalistico (42).
La dicotomia tra i ruoli di fabbricatore e capitalista, la sperequa-
zione fiscale, l’assenza di un’incentivante mobilità interna rendevano
il setificio una plaga destinata ad inaridirsi. Finché al tessitore inge-
gnoso fosse stata preclusa la possibilità di migliorare la propria con-
(58) A.S.V., Savi mere., s. I, reg. 182, c. 62 v, c. 66 v, 16 gen. 1751; lnq. arti, b. 74,
rei. 20 set. 1776; b. 80. rei. ?9 giu. 1781.
(39) A.S.V., Sen. Ret., íz. 324, rei. Inq. arti, 2 mar. 1769; lnq. arti, b. 74, rei 27 apr.
1782.
(40) A.S.V., Inq. arti, b. 74, rei. 20 set. 1776; b. 80, rei. 8 mar. 1781. Cfr. Caizzi,
Storia dell’industria..., pp. 76-77; ScARABELLO, Il Settecento, p. 625.
(41) A.S.V., Sen. Ret., íz. 344, rei. Dep. str. arti, 20 set. 1776; Inq. arti, b. 80, rei.
Inq. arti, 8 mar. 1781.
(42) A.S.V., Inq. arti, b. 74, rei. 27 apr. 1782; Savi mere., s. I, reg. 47, cc. 51 v - 57
r, 11 ago. 1781.
