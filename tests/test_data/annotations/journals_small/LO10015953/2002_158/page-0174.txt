174
RECENSIONI
hora è di tanta utilità; però si siamo risoluti di fare un’Accademia nella città
di Padova».
In sostanza non se ne fece nulla, ma il seme gettato dai pp. Gesuiti era
stato in qualche modo raccolto: «mettere ordine in un ambito che sin dalle
polemiche legate alle scuole gesuitiche si era appurato essere privo di una
regolamentazione ben precisa».
Oltre alle cinque apologie gesuitiche, nel volume sono pubblicati in appen-
dice i documenti per l’istituzione dell’Accademia di lettere dei Riformatori.
Per quanti studiano o si interessano alla storia delle istituzioni scolasti-
che questo volume è di indubbia utilità e aggiunge un’ulteriore tessera ad
un mosaico che si va lentamente ma chiaramente ricomponendo.
Lia de Finis
Monica Chojnacka, 'Working women of early modem Venice, The Johns
Hopkins University Press, Baltimore and London, 2001, pp. 188 +XXII,
$32,50.
Monica Chojnacka, assistant professor all’Università della Georgia, non è
nuova agli studi riguardanti la condizione della donna nella società venezia-
na. Alla sua dissertazione di dottorato del 1994 hanno fatto seguito due al-
tri saggi nel ‘98 e un terzo nel 2000, che è stato utilizzato nel primo capitolo
del presente volume.
Questo ultimo lavoro della Chojnacka è di notevole interesse non solo
per la tematica affrontata, ma anche per i risultati raggiunti. La caratteristi-
ca di questa ricerca è data dal fatto che in essa non vengono prese in consi-
derazione le donne della nobiltà o della classe mercantile, di cui si sa abba-
stanza, bensì le popolane. La Chojnacka dimostra che esse occupavano a
Venezia tra la fine del Cinque e l’inizio del Seicento uno spazio sociale mol-
to più ampio di quanto si potesse immaginare.
Ne esce, pertanto, un quadro sorprendente, che ci mostra queste donne
molto attive nel mondo del lavoro, talvolta a capo della famiglia e spesso pro-
prietarie della casa in cui abitano, in molti casi indipendenti dai mariti e dai
parenti, sovente nubili o vedove, qualche volta riunite in piccole comunità.
L’autrice mette in rilievo anche la loro mobilità non solo fra parrocchia e
parrocchia all’interno della Città, ma anche come partecipi di forme di emi-
grazione ed immigrazione, che consentono loro di intrecciare frequenti rap-
porti di amicizia e di lavoro e di condurre una intensa vita di relazione.
Non ultimo aspetto le varie forme di assistenza per donne in difficoltà gra-
zie alle Case di carità, organizzate e dirette tutte al femminile: un mondo ca-
ratterizzato da proprie regole, usanze e abitudini.
L’accertamento e la descrizione di questa realtà è stata possibile grazie
