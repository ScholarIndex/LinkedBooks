LA FORMAZIONE BUROCRATICA DEL SEGRETARIO VENEZIANO
39
stina della relazione era stato qualche giovane della Cancelleria du-
cale — doveva aver aggiunto il Milledonne —, che, incaricato di re-
gistrare la relazione, ne aveva stilata una copia, che poi era stata por-
tata fuori della Cancelleria.!124)
L’articolarsi del dibattito conciliare e l’impegno della missione di-
plomatica non impedivano al Milledonne di individuare occasioni
per mantenere i contatti con gli amici rimasti a Venezia; pratica che
all’attestazione di amicizia sommava la riconoscenza per la continua
protezione accordata.!125)
Si erano presentati al concilio alcuni importanti signori tedeschi,
che promettevano sorprendenti rivelazioni su «alcune pratiche se-
crete», che si facevano contro la Repubblica di Venezia, e, nell’ipo-
tesi di un’udienza segreta presso la Signoria, gli ambasciatori aveva-
no pensato di inviarli preliminarmente presso il cancellier grande a
Venezia. Zuan Francesco Ottobon, in qualità di importante funzio-
nario pubblico, avrebbe dovuto, secondo il desiderio dei diplomati-
ci a Trento, fungere da consultore e mediatore fra i tedeschi e i capi
del Consiglio dei X. In realtà, l’inizio del dispaccio, indirizzato al
«clarissimo come fratello ...», che era anche il primo «piezo» di vita
del Milledonne, documentava quanto meno la profonda affinità di
indole fra i due burocrati, malgrado la differente posizione gerarchi-
ca ricoperta in seno alla Cancelleria ducale.!126)
Nonostante le difficoltà della missione diplomatica, e il limite del
loro mandato, gli ambasciatori veneziani riuscirono a ritagliarsi uno
spazio di manovra nei confronti del Consiglio dei X. Le notizie da
inviare a Venezia sul dibattito della cosiddetta «Riforma dei princi-
pi», cioè il tentativo di far riconoscere al concilio una competenza
anche in ordine alla riforma di quella parte del potere politico che
atteneva allo svolgimento della vita ecclesiastica, furono filtrate con
(124) Dispaccio di Nicolò da Ponte e Matteo Dandolo da Trento al Consiglio dei
X del 22 novembre 1563, ASV, Capi del Consiglio dei X, Lettere di ambasciatori
Trento, busta 30, c. 245.
(125) Zannini, Burocrazia e burocrati a Venezia, p. 161.
(126) Dispaccio di Nicolò da Ponte e Matteo Dandolo da Trento al Consiglio dei
X del 20 settembre 1563, ASV, Capi del Consiglio dei X, Lettere di ambasciatori
Trento, busta 30, c. 234.
