186
RECENSIONI
del patriziato (Riflessioni sull’edizione del «Giornale A» dell’Accademia dei
Ricovrati, 1599-1694, pp. 182-188).
L’evoluzione di un’idea centrale nella cultura cinquecentesca, sempre as-
sociata a ideali civili e politici, nella produzione letteraria dei Ricovrati pa-
dovani — specie nel Discorso accademico di Giovanni Belloni, pubblicato a
Padova nel 1601 — e degli Olimpici vicentini viene seguita da ACHILLE
Olivieri, I Ricovrati e le trasformazioni dell’idea di prudenza: I’«Antro e le
parole» (1599-1601) (pp. 361-374). Ancora del Belloni in relazione al suo
maestro, il filosofo senese Francesco Piccolomini, e al tentativo di entrambi
di far convivere aristotelismo e platonismo tratta GIULIO F. PagallO, A
proposito di Francesco Piccolomini «Ricovrato» (pp. 411-432), che si soffer-
ma anche sulla figura di un altro allievo del Piccolomini, il nobile cremone-
se Faustino Summo, letterato e docente di logica allo Studio; a questo intel-
lettuale, e alla sua produzione filosofico-letteraria considerata soprattutto
nel suo rapporto con l’ideologia nobiliare veneziana, è dedicata la ricerca di
Elisabetta Selmi, I «Discorsi poetici» di Faustino Summo: teorie letterarie e
'ordine’ del sapere nell’opera di un accademico Ricovrato (pp. 505-534). Alla
fine del sec.XVI risale l’uscita dalla Compagnia di Gesù del teologo e lette-
rato Paolo Beni, futuro socio dei Ricovrati e docente di Lettere greche e la-
tine presso lo Studio di Padova: sulle ragioni e il significato di questa deci-
sione indaga Maurizio Sangalli, Paolo Beni: da gesuita a Ricovrato (pp.
491-503). Professore universitario a Padova fu anche il medico Girolamo
Frigimelica, principe dei Ricovrati nel 1647: sulla sua carriera aH’interno
dell’Accademia scrive CRISTINA MarcON, Girolamo Frigimelica accademico
(341-347).
Il 1669 non segna soltanto la data dell’ammissione fra i Ricovrati di Ele-
na Corner Piscopia; è anche l’anno in cui un decreto del Senato assegna un
contributo annuo all’Accademia, agevolandone in tal modo la definitiva ri-
nascita dopo decenni di alterne e travagliate vicende. Come alla Delia per la
formazione militare e cavalleresca, così ai Ricovrati veniva riconosciuta una
funzione di pubblica utilità per la formazione letteraria dei giovani nobili.
Lo stretto legame tra la nobiltà padovana che trovava la sua espressione
nell’Accademia e il ceto dirigente veneziano continua all’inizio del ‘700;
Piero Del Negro, LAccademia dei Ricovrati nel primo Settecento tra cultu-
ra e società (pp. 75-102) segue lungo la prima metà del secolo la lenta ed
esitante evoluzione dei Ricovrati da Accademia essenzialmente nobiliare,
promotrice di eventi tra il cerimoniale e il mondano, ad Accademia scienti-
fico-letteraria in stretto rapporto con l’Università. Alle pp. 211-215, Marco
Callegari studia l’attività accademica di Giovanni Antonio Volpi (1686-
1766) Accademico Ricovrato, personaggio sensibile alle nuove correnti di
pensiero pur mantenendosi nel solco della tradizione (famoso, anche per le
polemiche che ne seguirono, il suo discorso del 1723, Che non debbono am-
mettersi le donne allo studio delle scienze e delle belle arti)·, mentre il contri-
buto dato verso la metà del secolo dal nobile padovano Guglielmo Campo-
