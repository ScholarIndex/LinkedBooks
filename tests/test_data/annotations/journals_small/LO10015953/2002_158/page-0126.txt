126
NOTE E DOCUMENTI
disperati, si lascia guidare dal suo gusto. È sicuro, viceversa, quando
esamina quadri di casa: in tal caso è spesso in grado di proporre
nuove attribuzioni, come quando fa i nomi di Bonifacio e di Da-
miano Mazza per due presunti Tiziano (nn. 27 e 80), di Andrea
Schiavone per il cosiddetto Giorgione (n. 71), di Tommaso Dolabel-
la per un presunto Tintoretto (n. 28) o di «un certo Zonca» (il poco
noto Giovanni Antonio Zonca) al posto di Sebastiano Ricci (n. 33).
Non è qui possibile, per ovvie ragioni, esplorare compiutamente
il lavoro critico dell’Edwards. Vario materiale, riguardante in specie
i quadri indemaniati, fu già pubblicato sparsamente nelle Inscrizioni
del Cicogna. Appunti di lavoro inediti sono contenuti soprattutto
nel faldone segnato 788.13 della biblioteca del Seminario, nel quale
si trovano le stime di varie collezioni veneziane, da lui esaminate tra
il 1780 e il 1813 (14). Le perizie più antiche consistono in elenchi
schematici, nei quali le opere sono indicate solo con autore, soggetto
e prezzo di stima. A questo tipo appartiene il catalogo della raccolta
Pesaro a S.Stae, purtroppo privo di data, pubblicato dal Fiocco nel
1925 (15). Nelle perizie più recenti, con l’accrescersi dell’esperienza
l’autore aggiunge dapprima note sullo stato di conservazione, im-
portanti per determinare i valori commerciali, poi anche sintetici
giudizi artistici. Tra tali stime il documento più maturo è anche l’u-
nico a non recare il nome della famiglia proprietaria nè la data: la
sua struttura, per l’abbondanza delle informazioni e l’organicità dei
giudizi, è ormai prossima a quella del nostro catalogo. A rendere
unico quest’ultimo, certo, è anche l’intrinseca importanza della rac-
colta manfrediniana, con la quale erano paragonabili ben poche di
quelle studiate in precedenza dall’Edwards, e che tra l’altro è la sola
a essersi salvata dalla dispersione.
L’abate Moschini, come si è detto, conosceva il testo dell’Ed-
wards, che anzi spesso sfruttò citandolo quasi alla lettera; ma, pres-
sato dall’esigenza di valorizzare la Pinacoteca, che per merito suo
era approdata al Seminario, eliminò dalle citazioni le frasi più criti-
che verso i pregi dei dipinti. Come esempio delle «censure» moschi-
niane può bastare, per la nostra introduzione, il caso del dipinto ca-
talogato dall’Edwards al n. 32, che secondo il proprietario era del
Correggio.
Mettiamo in colonna, fianco a fianco, i due referti.
(14) L’elenco delle stime del ms.788.13 in Olivato, 1974, nota 31.
(15) G.FlOCCO, Palazzo Pesaro, «Rivista mensile della città di Venezia», IV
(1925), 405-420.
