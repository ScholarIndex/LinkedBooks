LA FORMAZIONE BUROCRATICA DEL SEGRETARIO VENEZIANO
55
A leggere fra le righe la supplica, presentata nel febbraio 1578 al
Consiglio dei X da Zuanbattista per un aumento di salario, si com-
prende come il nipote scaricava sullo zio i suoi obblighi verso i pa-
renti. Nella petizione Zuanbattista raccontava che, se non ci fosse
stato lo zio Antonio Milledonne, che teneva in casa i figli di Seba-
stiano Cenigo e provvedeva a sostentarli, con la loro madre, questi
sarebbero stati costretti a mendicare.!184) Sui buoni propositi della
dichiarazione resa, nel dicembre 1576, al Vico, si potevano manife-
stare serie riserve che spinsero Milledonne a verificarli, e il nipote
confermò i suoi sospetti, affermando chiaramente, forse su istigazio-
ne della moglie Giulia che non sopportava la cognata e i suoi figlioli,
che alla morte del segretario non avrebbe aiutato più la famiglia Ce-
nigo.!185)
Zuanbattista, a differenza del fratello Zuanne, era di altra attitu-
dine alla carriera burocratica, e negli anni successivi darà prova di
assolvere bene l’incarico, con gradimento dei provveditori e deposi-
tario in Zecca, come conferma la concessione di aumento del sala-
rio, dopo che aveva anche sostituito lo scontro del depositario.!186)
Nondimeno il nipote non aveva condiviso il sentimento di carità cri-
stiana dello zio segretario, che, nel frattempo, viveva angosciato e
impensierito, a causa di questo atteggiamento del nipote, fino a
prendere la grave decisione e riuscire, sempre con una grazia del
Consiglio dei X, a tagliare pure la precedente nomina di Zuanbatti-
sta alla nodaria, rientrando così nella primitiva libertà di nominazio-
ne alla proprietà.!187) La predilezione dichiarata si riconcentrava ora
sui nipoti Cenighi, a due dei quali designava, nel settembre dello
stesso anno, il possesso nominale dell’ufficio burocratico.!188)
!184) ASV, Consiglio dei X, Parli comuni, filza 136, supplica di Zuanbatta Mille-
donne allegata alla deliberazione del Consiglio dei X, alla data 20 marzo 1579.
!185) ASV, Consiglio dei X, Parti comuni, filza 128, supplica di Antonio Milledon-
ne allegata alla deliberazione del Consiglio dei X, alla data 1 marzo 1576.
!186) ASV, Consiglio dei X, Parti comuni, filza 136, supplica di Zuanbatta Mille-
donne allegata alla deliberazione del Consiglio dei X, alla data 20 marzo 1579.
!187) ASV, Consiglio dei X, Parti comuni, filza 128, supplica di Antonio Milledon-
ne allegata alla deliberazione del Consiglio dei X, alla data 1 marzo 1576.
!188) ASV, Consiglio dei X, Parti comuni, filza 130, supplica di Antonio Milledon-
ne allegata alla deliberazione del Consiglio dei X, alla data 25 settembre 1577.
