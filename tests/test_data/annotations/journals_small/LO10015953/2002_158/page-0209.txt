GIORGIO E. FERRARI (FERRARA 1918 - TRIESTE 1999)
209
tati della sua direzione ed era schiettamente orgoglioso, in particola-
re, di aver aperto la Libreria sansoviniana al regista Giuliano Mon-
taldo, che vi aveva girato una scena del Giordano Bruno. Criticata
dal mondo dei bibliotecari e dalla Venezia intellettuale degli anni
Settanta, la sua scelta appare ora precorritrice.
Giorgio E. Ferrari se n’è andato in punta di piedi, lacrimato da-
gli amici, che, tutti, contavano di avere ancora ad multos annos il
piacere di pensarlo a Venezia o a Valmaura, accanto alla cara signora
Luciana, di telefonargli, di ricevere i suoi soavi, incantevoli biglietti.
La sua sensibilità, la sua gentilezza, la sua attenzione per chiunque si
rivolgesse a lui erano senza pari. Le rimpiangeremo per sempre. Ma
prendiamo in mano i suoi scritti, anch’essi incomparabili, rileggiamo
di quel suo Falloppio, che gli piaceva tanto, così percosso da malat-
tie O sfinimenti, eppure pronto a partire per la Grecia per riscattare
dai corsari l’amico Guilandino. Non sembra di rivederlo, Giorgio E.
Ferrari, in piazza S. Marco o dalle parti di S. Croce, mentre ti guar-
da con i suoi occhi intelligentissimi e buoni, impegnato a ricercare la
parola più appropriata, la locuzione più efficace per comunicarti
una notizia erudita, per esprimerti una sua opinione, per farti bale-
nare il suo cuore?
Tiziana Pesenti
