LA FORMAZIONE BUROCRATICA DEL SEGRETARIO VENEZIANO
33
co, e della sua influenza sulla formazione dei notai di quella magi-
stratura. Gli argomenti discussi il giovedì dal pontefice nella congre-
gazione ordinaria dell’Inquisizione divengono l’occasione per osser-
vare il vertice del meccanismo inquisitoriale romano attraverso l’at-
teggiamento dei suoi cardinali, la pratica processuale, la priorità dei
problemi affrontati.
In particolare la censura della stampa proposta dai consultori del
Sant’Ufficio che presentavano al papa «una lista molto lunga di libri,
che dicono essere eretici, et hanno da esser bruciati», che compren-
deva opere di Erasmo, del Boccaccio, del Machiavelli, di Battista
Canoni, di Poggio Bracciolini, e del fiorentino il pievano Arlotto
Mainardi, si scontrava senza speranze con gli interessi dei librai!107).
Non meno preoccupante le discussioni sorte sulle riunioni insolite
dell’Inquisizione, in cui «si disse che in essa si doveva deliberar di
prohibir et abbrusar molti libri, de quali già era fatto un cathalogo
dalli frati che sono deputati a questo, pur non se ne parlò, sendo
materia degna di molta consideratione», congiuntamente all’ordine
del pontefice di citare per eresia tutti quelli che ne dovessero dar
conto, che si profilava come un aumento dell’attività e rilievo del tri-
bunale!108).
L’eco dei problemi di controllo della stampa è ipoteticamente rin-
tracciabile nell’insolito lungo proemio di una terminazione sulla cor-
rezione dei libri ebrei depositati a Venezia, compilata dal Milledon-
ne, ritornato in città nell’ottobre del 1559.!109)
La perspicacia nell’aggiornare continuamente l’andamento delle
trattative di pace, le confidenti comunicazioni dei cardinale, i giudizi
delle persone tenute al corrente, si ripercuotevano sulla sua carriera,
ma era sicuramente merito della mediazione del coadiutore del se-
gretario Ettore Ottobon se all’ennesima sovvenzione di 130 ducati
(107) Dispaccio di Bernardo Navagero da.Roma al Senato del 7 settembre 1557
(ASV, Archivio Proprio, Roma, filza 10, n° 66, c. 168r-v); S. Pezzella, Canoni, Batti-
sta (Battista da Crema), in DBI, 20, Roma 1977, p. 115-118.
(108) Dispaccio in parte cifrato di Bernardo Navagero da Roma al Senato del 8
gennaio 1557 m.v. (ASV, Archivio Proprio, Roma, filza 11, n° 22, c. 49v).
!109) ASV, Esecutori contra la Bestemmia, Notatone Terminazioni, busta 56, c.
164v.
