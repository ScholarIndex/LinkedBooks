6
MASSIMO GALTAROSSA
esempio gli Esecutori contro la bestemmia), puntando sul controllo
della nobiltà a Venezia (1571), ma soprattutto ingerendosi nell’atti-
vità quotidiana delle altre magistrature veneziane.!2)
La tendenza al cambiamento era impressa non solo dalla logica
naturale di quell’organismo, composto da pochi e autorevoli mem-
bri e dotato di un’efficiente procedura giudiziaria, di debordare dai
suoi compiti costituzionali, ma pure dalla necessità della congiuntu-
ra internazionale di imprimere un’azione energica e risoluta, quasi
un intervento sovrano, nella gestione dello Stato, che solo il Consi-
glio dei X sembrava essere in grado di garantirei3). Nel 1582-1583 il
Maggior Consiglio ridimensiona quelle ambizioni oligarchiche im-
pedendone l’attività ordinaria, rifiutandosi cioè di eleggere la Zonta
del Consiglio dei X, ossia l’accrescimento del Consiglio, strumento
delle tendenze autoritarie, e riportando al Senato la competenza del-
la finanza pubblica, cioè la materia della Zecca e la provisione del
denaro.!4)
L’interpretazione di questo momento di storia costituzionale che
ha trovato maggior credito fra gli storici è che si trattò di un’opposi-
zione concertata da quella parte della nobiltà che si ritrovava a dis-
cutere di politica nei circoli nobiliari, i cosiddetti «ridotti» (le fonti
li chiamano «giovani»), ma è arduo stabilire un preciso legame con-
cettuale con questa partizione, che rappresentava coloro che per ric-
chezza ed esperienza erano esclusi dall’accesso alle cariche di gover-
no della Repubblica, come ad esempio il Consiglio dei X.(5)
(2) G. COZZI, Il Consiglio dei X e l’«auttorità suprema» (1580-83), in G. Cozzi,
Repubblica di Venezia e Stati italiani. Politica e giustizia dal secolo XVI al secolo
XVIII, Torino, 1982, p. 145-174.
(3) G. COZZI, Venezia, una Repubblica di principi? «Studi veneziani», N.S. 12
(1986), p. 139-157.
(4) E. BeSTA, Il Senato veneziano (Origine, Costituzione, Attribuzione e Riti), Ve-
nezia, 1899, p. 146-151; G. Maranini, La Costituzione di Venezia. Dopo la serrata del
Maggior Consiglio, II, Firenze 1974 (ristampa anastatica dell’edizione 1931), p. 420-
431. Cfr. M.J.C. LOWRY, The reform of the Council of ten, 1582-3: an unsettled pro-
blem?, «Studi veneziani», 13 (1971) , p. 275-309.
(5) G. TREBBI, Venezia tra '500 e '600 nell’opera storica di Andrea Morosini, «Stu-
di veneziani», N.S., 24 (1992), p. 77 segg.; G. COZZI, Il Doge Nicolò Contarmi. Ricer-
che sul patriziato veneziano agli inizi del Seicento, in Venezia barocca. Conflitti di uo-
mini e idee nella crisi del Seicento veneziano, Venezia 1995, p. 3-44.
