198
NOTIZIE
* La storia tridentina è stata oggetto di interesse per molti studiosi del mondo
tedesco a cavallo dei secoli XIX e XX. Tra questi non l’ultimo per valore e capacità
fu Hans von Voltelini (1862-1938). L’interesse per la sua figura ed i suoi lavori si è ri-
svegliato negli ultimi anni e vari suoi lavori sono stati tradotti in italiano.
Così è avvenuto per Le circoscrizioni del Trentino fino al 1803, a cura di E. Cur-
ZEL, Trento 1999, attente analisi e ricostruzione delle giudicature vescovili e tirolesi
del Principato, uscite alla fine del primo conflitto mondiale. L’originale è stato total-
mente rivisto dal curatore che si è sobbarcato l’onere di controllare e meglio indicare
i riferimenti archivistici (lavoro necessario dopo il rientro di gran parte della docu-
mentazione all’Archivio di Stato di Trento) e bibliografici e di utilizzarne la citazione
secondo le consuetudini attuali, giungendo infine a rilevare e correggere imprecisioni
(o errori) presenti nel testo ed offrendo quindi una edizione di estrema sicurezza, ac-
compagnata da un’ampia e articolata Introduzione, che la rende utilissimo strumento
di lavoro ancor oggi, ad oltre ottant’anni dalla sua prima uscita. [G.Gr.]
* Nella Collana curata dal Servizio beni librari e archivistici della Provincia di
Trento, è uscito un fondamentale lavoro per gli studi sulle autonomie locali trentine.
Si tratta del volume Magnifica Comunità di Fiemme. Inventario dell’Archivio (1234-
1943), a cura di M. BONAZZA e R. TaiaNI, Trento 1999, che raccoglie l’ordinato re-
pertorio di tutta la documentazione conservata a Cavalese nell’archivio della Comu-
nità e relativa alla storia dell’importante antichissima associazione vicinale, soprav-
vissuta agli attacchi ed alle incomprensioni del XIX e della prima metà del XX seco-
lo (quest’ultimo in particolare), a differenza di altre consimili più piccole vicinie
trentine, forzosamente liquidate dalle leggi, cui senza fortuna si opposero per anni
nei vari gradi di giudizio. L’opera comprende materiale anche successivo alla data
indicata nel titolo e fondi privati e pubblici di varia natura pervenuti alla Comunità
nel corso del tempo. Arricchiscono infine l’opera varie Appendici ed Indici e un im-
portante saggio introduttivo. [G.Gr.]
* Un interessante movimento religioso è illustrato da W.O. Packull, Die Hutte-
rer in Tirol. Frühes Täufertum in der Schweiz, Tirol und Mähren, Innsbruck 2000.
Tradotto dall’originale inglese del 1996, il lavoro presenta (dopo un’accurata analisi
di consimili movimenti in Svizzera e Germania), vicende ed organizzazione di una
setta anabattista, nata nell'altoatesina Val Pusteria per opera di Jakob Hueter, giusti-
ziato poi a Innsbruck nel 1536, e sviluppatasi al di qua e al di là delle Alpi, toccando
anche la pianura veneta, ma ben presto trasferitasi in Moravia e poi in Russia meri-
dionale, emigrando infine in Canada e Stati Uniti, ove ancora sopravvive. Ne è au-
spicabile un’edizione in lingua italiana, anche in considerazione dei fondamentali la-
vori su questo movimento religioso pubblicati da Aldo Stella. [G.Gr.]
* Una particolare espressione della religiosità popolare tardo-medievale è analiz-
zata nel volume I gamberi alla tavola del Signore, a cura di L. Romeri, Trento 2000,
