ANDREA TRON INQUISITORE ALLE ARTI DI VENEZIA
87
comparti produttivi. Egli, pertanto, difendeva le istituzioni corpora-
tive, invocando nelle vicende economiche una presenza dello Stato
flessibile e discreta, seppur costante ed accorta, allo scopo di restau-
rare integralmente quel rigore etico-civile valido per l’intera compa-
gine sociale. Sensibile alla necessità di porre su nuove basi il rappor-
to tra capitale e lavoro, auspicò che il sistema corporativo divenisse
fertile terreno d’incontro tra risorse finanziarie, manodopera qualifi-
cata e innovazione tecnologica; propugnò quindi una maggiore fles-
sibilità in modo da cogliere tempestivamente le sollecitazioni prove-
nienti dai mercati e assimilare le novità (110). Indugiò nello studio
delle forme più efficaci per conciliare l’intraprendenza industriale e
la disciplina pubblica, traducibili nelle categorie politiche dell’inte-
resse privato e del bene generale, al fine di realizzare un commercio
retto da regole rispettose sia delle esigenze della collettività sia dello
spirito d’iniziativa dei singoli (m): incentivi alle manifatture nazio-
nali, piena occupazione dei sudditi, misure protezionistiche contro
le importazioni concorrenziali, distinzione tra generi di consumo e
di commercio (112). Le soluzioni da lui vagheggiate, pur non venen-
do coronate dall’agognato successo, risposero al suo costante propo-
sito di contemperare istanze eterogenee correlate alla libertà di
emancipazione sociale, all’imperativo di estinguere le velleità mono-
polistiche, al valore delle capacità individuali in una concezione me-
ritocratica (n3).
Pur senza ripudiare la lezione della passata generazione, che ri-
conduceva ad una radice etica il languore che affliggeva l’economia
veneziana, poneva in primo piano l’imporsi, tra le abitudini invalse
in tutte le classi sociali, del ricorso a merci importate, destinate per-
lopiù a soddisfare bisogni futili e meramente voluttuari (114). Nella
(II0) A.S.V., Inq. arti, b. 80, rei. 29 giu. 1781.
(nl) A.S.V., lnq. arti, b. 74, rei. 20 set. 1776; Savi mere., s. I, reg. 225, cc. 167-
168,29 feb. 1777.
(112) A.S.V., G. V., b. 28, reg. scr. G. V, c. 4 r, 18 apr. 1772; Savi mere., s. I, reg.
225, c. 168,29 feb. 1777; b. 843, disp. di A. Tron da Vienna, 27 die. 1749.
(u3) TABACCO, Andrea Tron e la crisi..., pp. 195-196; PANCIERA, L’economia: im-
prenditoria..., pp. 498,528.
(114) A.S.V., Savi mere., s. I, reg. 47, c. 26 r, 10 mag. 1781; Compilazione leggi, b.
239, legge del Maggior Consiglio, 30 apr. 1781. Cfr. VENTURI, Venezia nel secondo
