ANDREA TRON INQUISITORE ALLE ARTI DI VENEZIA
95
epoche precedenti, richiedeva atteggiamenti più aperti e svincolati
da schemi anacronistici. Egli si collocò tra il manipolo degli inter-
preti più autorevoli dei sentimenti e dei propositi del ceto dominan-
te, condividendo il malessere che covava sotto l’apparente immobili-
smo di un patriziato prigioniero di un sistema politico fossilizzato. Il
suo impegno tendeva a valorizzare la storia veneziana e le riserve
morali del ceto dominante, ma senza rifiutare quanto del nuovo
pensiero era compatibile con la tradizione nazionale (144). In siffatto
costume intellettuale emergeva il limite tipico di un’intera classe di-
rigente, nel cui peculiare retaggio culturale era pressoché assente il
gratuito esercizio della speculazione teoretica, mentre ampio spazio
era riservato alla riflessione sui problemi concreti. Pur recependo la
portata storica del coevo movimento riformista e il fascino della gio-
vane scienza economica, egli non si cimentò in analisi articolate o in
studi approfonditi dei temi economico-finanziari, ma preferì circo-
scrivere il suo impegno nell’enucleare le questioni che suscitavano
vasta risonanza negli ambienti politici e mercantili. In questo itinera-
rio si trovò di fronte al problema delle forze cui affidare la rigenera-
zione della Repubblica, individuando in un’oculata sintesi tra l’ere-
dità nazionale e i fermenti illuministici la via per conseguire tale
obiettivo (145).
Sergio Perini
(144) G. TORCELLAN, Barbarigo Pietro, in D. B. I., p. 81; G. GULLINO, La politica
scolastica veneziana nell’età delle riforme, Venezia 1973, pp. 110, 127; VENTURI, Set-
tecento riformatore, V, p. 203; TRON, «Serenissimo Principe»..., pp. 26,31.
(145) R. Cessi, Recensione a G. Tabacco, Andrea Tron e la crisi..., «Archivio Ve-
neto», 63 (1958), n. 98, pp. 96-100; Ciriacono, Olio ed Ebrei..., p. 82; TABACCO,
Andrea Tron e la crisi..., p. 170; Tron, «Serenissimo Principe»..., p. 26.
