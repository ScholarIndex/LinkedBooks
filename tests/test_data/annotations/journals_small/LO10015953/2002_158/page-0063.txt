LA FORMAZIONE BUROCRATICA DEL SEGRETARIO VENEZIANO
63
ledonne, spiegandogli che il virtuoso non doveva operare che per l’o-
nestà, e che non era vera virtù quella che operava per conseguirne
premio, bensì era ambizione.!212) Il bilancio definitivo dell’ultimo
Milledonne del 1581 era, alla prova dei fatti, una precoce sconfessio-
ne del suo sosia della Della perfettione della vita politica. (213)
La composizione e circolazione manoscritta del Ragionamento di
due gentil’huomini erano state altresì un tentativo, sorprendente per
la capacità di sintesi, di inserirsi nella tradizione della trattatistica
del repubblicanesimo veneziano (Giannotti, Contarmi, ma anche
Sansovino), ma soprattutto di ricucire la «crisi» costituzionale di
quei giorni. Era cioè un’opera che recava l’impronta delle discussio-
ni, che avevano animato i dibattiti elettorali nelle sedi istituzionali. Il
segretario veneziano nel trattato restituiva, nella visione di una città
contenta dei suoi ordinamenti e delle sue condizioni di vita, la tran-
quillità politica al corpo patrizio. L’interlocutore veneziano del dia-
logo aveva riportato la notizia che Milledonne, malgrado la brucian-
te sconfitta elettorale, ora viveva contento; certo, bisognerebbe ag-
giungere, dopo la grazia del Consiglio dei X. Il segretario veneziano
adesso considerava la dignità di cancellier grande come una carica
vana e transitoria, e preferiva rimettersi alla volontà di Dio, che lo
aveva escluso dalla competizione.!214)
(212) Opere politiche di PAOLO Paruta, p. 312. Benzoni, Nota introduttiva, p.
495-504.
!213) Milledonne morì il 5 novembre 1588, tre mesi prima aveva redatto testa-
mento, dopo una lunga malattia alle vie respiratorie C. RABBI, L'eredità di Antonio
Milledonne, «Studi veneziani», N.S., 37 (1999), p. 199-206.
!214) G. BENZONI, La forma dialogo: un'apertura con chiusura, in Crisi e rinnova-
menti nell'autunno del Rinascimento a Venezia, a cura di V. BRANCA e C. Ossola, Fi-
renze 1991, p. 24; P. Ulvioni, Cultura politica e cultura religiosa a Venezia nel secon-
do Cinquecento. Un bilancio, «Archivio storico italiano», 141 (1983), p. 629, nota 36;
G. Silvano, La «República de’ viniziani». Ricerche sul repubblicanesimo veneziano in
età moderna, Firenze 1993, p. 31. L’originalità del trattato del Milledonne, rispetto
alle opere sul repubblicanesimo veneziano, è nel suo rapportarsi al modello repub-
blicano romano. Se è vero che nella sua riflessione suU’ordinamento costituzionale
di Venezia manca il legame di riferimento con la storia di Roma è pure vero che l’e-
logio sull’unicità dell’esperienza veneziana appartiene ad un romano, inserito nel
dialogo come interlocutore del personaggio veneziano. [MILLEDONNE], Ragiona-
mento di duo gientil’huomini, c. 47r.
