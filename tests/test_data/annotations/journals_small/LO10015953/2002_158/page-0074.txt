74
SERGIO PERINI
dizione elevandosi al rango di capitalista, sarebbe mancata la forza
propulsiva indispensabile per adeguarsi al nuovo corso economico e
per ripristinare la giusta proporzione tra l’impegno profuso e il pro-
fitto conseguito. Le distorsioni del sistema corporativo precludeva-
no un’evoluzione in tal senso, dal momento che ostacolavano la con-
centrazione di capitali e la simbiosi tra questi e l’organizzazione del
lavoro (43).
Le scaturigini di molti mali, che da decenni affliggevano il setifi-
cio veneziano — fratture interne e disordini invano denunciati sotto
l’incalzare di emergenze congiunturali (44)— furono dal Tron indivi-
duate nella rigida divisione in organismi autonomi, che fomentava-
no la riottosità delle maestranze e disperdevano le risorse finanzia-
rie (45). L’articolazione del comparto in cinque corpi distinti — mer-
canti, tessitori, filatori, tintori, battiloro — aveva favorito le lacera-
zioni intestine, alimentate dall’insanabile scontro d’interessi tra tes-
sitori e mercanti (46). Il principale difetto strutturale era individuato
nella separazione tra i due «corpi o per meglio dire i due membri»,
la cui interdipendenza comportava il riversarsi delle difficoltà di una
parte sull’altra, ragion per cui «la caduta e la rovina del primo sareb-
be la distruzion del secondo»!47). Dal momento che gli altri tre
componenti (filatori, tintori, battiloro) agivano in condizioni di se-
miautonomia, il fulcro della riforma fu intravisto nella fusione dei
due comparti fondamentali e nella conseguente equiparazione del
trattamento sul piano tributario, in modo da sanare l’intollerabile
squilibrio tra il gravoso carico fiscale sancito per i mercanti e la te-
nue aliquota d’imposta riservata ai tessitori, i quali, pertanto, non
erano motivati ad emanciparsi allo stato di commercianti (48).
(43) A.S.V., Inq. arti, b. 74, rei. 27 apr. 1782; Sen. Ret., fz. 279, rei. 26 apr. 1751.
(44) A.S.V., Inq. arti, b. 3, reg. 1743-59, c. 6 r, 29 mag. 1751; b. 74, rei. 20 set.
1776; Sen. Ret., fz. 279, rei. Inq. arti, 26 apr. 1751; fz 324, rei. Inq. arti, 2 mar. 1769.
(45) A.S.V., Inq. arti, b. 6, reg. scr. 1781-90,27 apr. 1782; Savi mere., s. I, reg. 279,
rei. 26 apr. 1751.
(46) A.S.V., Savi mere., s. I, reg. 182, cc. 61 r - 68 r, 16 gen. 1751; Sen. Ret., fz.
327, rei. Inq. arti, 12 mar. 1771.
(47) A.S.V., Inq. arti, b. 6, reg. scr. 1781-90,27 apr. 1782.
(48) A.S.V., Sen. Ret., fz. 290, rei. 26 set. 1755; fz. 344, rei. Dep. str. arti, 20 mar.
1776.
