RECENSIONI
Gerard Rösch, Venedig. Geschichte einer Seerepublik, W. Kohlhammer
Verlag GmbH, Stuttgart, Berlin, Köln 2000, pp. 190.
La millenaria fortuna di Venezia, sostiene e dimostra Gerard Rösch nel
suo ultimo e postumo libro, è sorta e cresciuta grazie alla fertile sintesi d’e-
lementi opposti e, talvolta, contrastanti, quali l’innesto, in un ambiente oc-
cidentale ancora segnato dalla caduta dell’Impero Romano, delle più evolu-
te tecniche amministrative e navali bizantine; l’accesso, grazie alla dipen-
denza politica da Costantinopoli, ai ricchissimi mercati orientali; la vicinan-
za al mondo germanico ed, infine, l’innata intraprendenza di un popolo che
da sempre porta il commercio nell’anima. Quest’inconsueta unione di fat-
tori, riscontrabile nella cultura veneziana fin dalle primissime fasi della sua
storia, unita alla particolare abilità di una classe dirigente attenta nel coglie-
re ogni possibile occasione di crescita, ha permesso l’esplicarsi di una vi-
cenda unica quanto meravigliosa.
Le origini della Serenissima si perdono negli oscuri anni dell’alto me-
dioevo, velate dalla mancanza di sicure testimonianze storiche e dalla leg-
genda creata dalla storiografia ufficiale della città marciana, volta tanto a
glorificarne la fondazione, raffigurata come opera dei compagni d’Enea,
quanto a collegarla indissolubilmente al volere divino, simboleggiato dal
fortunoso approdo di San Marco sull’isola di Rialto. «Venezia appartiene
ad uno dei grandi miti dell’Occidente, anzi della storia mondiale» (p. 21),
afferma il Rösch, un mito che accompagnerà la città in ogni vittoria ottenu-
ta dai Dogi in nome del Santo patrono così come in ogni momento del suo
lungo cammino sulla scena europea, fino a quasi includervi anche l’atto fi-
nale del doge Lodovigo Manin, che, con una decisione unica nella storia
mondiale, dopo l’ultima riunione del Maggior Consiglio «andò a casa e la
Repubblica finì» (p. 171).
Se il mito fonda ed accompagna il percorso della Serenissima, la parabo-
la veneziana poggia tuttavia saldamente su alcune incontrovertibili verità
storiche, fatti e situazioni che, come chiaramente dimostra l’Autore, attin-
