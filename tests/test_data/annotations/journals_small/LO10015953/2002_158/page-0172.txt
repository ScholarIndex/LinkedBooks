172
RECENSIONI
mici posti in atto dalla Compagnia fin dalla fondazione. Per il collegio pata-
vino offre un quadro esauriente della sua istituzione e del graduale comple-
tamento del cursus studiorum con il corso triennale di logica, teologia e filo-
sofia, il corso ‘colpevole’ del depauperamento di allievi secondo i lettori
Cesare Cremonini e Francesco Piccolomini. Con abilità il Palmio minimiz-
za il danno e si sofferma su accuse quasi grottesche, difende il suono della
campanella del collegio per scandire le lezioni, ma senza alcun danno per
gli studenti del Bo, o il catalogo dei libri di testo esposto in pubblico, ma
senza alcuna intenzione competitiva verso i lettori dell’ateneo. Contro il
Cremonini si trovano in tutte le apologie accuse taglienti e frasi ad effetto:
«Huomo più atto a portare la scimitarra al fianco e l’archibugio in spalla
che Aristotele in catedra»; alla gratuità dell’insegnamento gesuitico si oppo-
ne «uno stipendiario filosofo» paragonato a «un fetido ragno che ha suchia-
to la buona dottrina, ma che ora spruzza nelle orecchie dei suoi scolari pe-
stifero veleno». Quanto la vis polemica di queste e di altre espressioni ab-
biano mosso le inchieste del Tribunale dell’Inquisizione è facile immaginar-
lo. Secondo il Sangalli tutti e cinque gli apologisti sottolineano la philoso-
phia ancilla theologiae, nonostante qualche attenuazione del concetto nel
Palmio e in p. Paolo Comitoli, il quale peraltro dichiara che «tutti gli Studi
della christianità deono servire alla fede, et catholica religione; dunque per
questo fine in quelli s’hanno da mettere letture et lettori convenienti, ma
ciò vedere e giudicare tocca a’ prelati, et a’ sommi pontefici». Riaffermando
l’autorità della chiesa, un tempo indiscussa, ma con lo scorrere dei secoli
«erosa dagli stati nazionali o dai poteri locali», Comitoli ricorda l’autorità
di quattro pontefici e le relative energiche azioni per «ordinare, regolare et
correggere».
Le due altre apologie paiono meno polemiche. P. Lodovico Gagliardi è
più attento a sedare gli animi accesi dei docenti dello Studio e dei senatori
veneziani, p. Giovan Domenico Bonaccorsi a puntualizzare gli elementi che
consentono di ottenere buoni risultati educativi: «numero competente di
lettori; essercitio diligente di buoni maestri; modestia e quiete nelle scuole;
e la buona coscientia cioè l’anima de’ scolari netta di peccati». Sulla diversa
qualità degli scolari pubblici e privati è costruita buona parte dell’apologià,
ma dai vantaggi derivanti anche agli studenti oltremontani nel seguire corsi
graduali, sistematici, completati da frequenti ripetizioni, potrebbe derivare
fama e lustro anche alla città di Padova. C’è, in breve, in questa apologia il
tentativo di esaltare quel ciclo completo e ordinato di studi, dalle scuole
basse (il ginnasio quinquennale che abbiamo ereditato dai gesuiti) al corso
superiore che portava allo studio della filosofia e teologia, che fu il motivo
scatenante della chiusura del collegio in Padova.
Il capitolo dedicato a Paolo Beni, già p. gesuita nel collegio di Padova, è
il frutto della rielaborazione di un precedente lavoro e offre al Sangalli lo
spunto per esaminare l’episodio proposto da un’altra angolazione: un do-
cente di latino e greco, uscito dopo 12 anni dalla Compagnia per motivi
