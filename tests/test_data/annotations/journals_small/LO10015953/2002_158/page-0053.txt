LA FORMAZIONE BUROCRATICA DEL SEGRETARIO VENEZIANO
53
In verità al concorso Zuanbattista era rimasto eletto in concorren-
za d’altri per modo di dire, perché alla selezione non si era presenta-
to: un atteggiamento comprensibile se si pensa che la paura della
morte di peste portava la gente a non uscire di casa.(176) Nell’estate
del 1576, all’acutizzarsi del morbo, nemmeno il personale della Can-
celleria ducale si era dimostrato esente da questo comportamento,
perchè da una deliberazione del Consiglio dei X apprendiamo l’ob-
bligo a tutti i segretari del Collegio, del Senato, notai ordinari e
straordinari, che si trovavano ingiustificatamente fuori Venezia a ri-
tornare in città, assieme a coloro che si erano ritirati in casa, per ve-
nire ad esercitare il loro carico, entro il termine di otto giorni, pena
l’espulsione. (177 ) Questi comportamenti assenteisti ai quali il Consi-
glio dei X aveva reagito con fermezza di intenti erano elementi fisio-
logici di crisi e disgregazione delle strutture burocratiche in tempo
di peste; nonostante ciò, Zuanbattista era stato eletto: doveva quindi
essere il risultato di un interessamento del Milledonne una termina-
zione dei capi del giorno successivo che riassumeva la vicenda e de-
cideva di comunicare, con l’autorità del Consiglio dei X, a Zuanbat-
tista, che era stato eletto quaderniere con l’obbligo preindicato di
mantenere la famiglia Cenigo.(178)
Zuanbattista era fratello di quel Zuanne di Busi, di cui il Milledon-
ne aveva fatto nel giugno 1573 annullare e «cassare», per «special gra-
da» del Consiglio dei X, la precedente terminazione che gli designava
il possesso nominale della nodaria e scrivania della camera fiscale di
Brescia. Il giovane insofferente della disciplina dello zio, che intende-
va «incamminarli [ cioè i nipoti ] nella via della virtù co’l mezzo del
premio, et della pena, che è quello, che pò far, et conservar li huomini
boni», per rendere manifesta la disubbidienza nei confronti della po-
destà dello stesso «senza conseglio, o partecipazione d’alcuno», si era
sposato. Secondo il racconto del Milledonne, Zuanne della nodaria
desiderava «farsene patron inanzi tempo», perché il controllo dell’uf-
(176) ASV, Collegio, Notatone, Registro 42. ASV, Capi del Consiglio dei X, Nota-
torio, Registro 24, c. 161v.
(177) ASV, Consiglio dei X, Comuni, Registro 32, c. 154v.
(178) ASV, Capi del Consiglio dei X, Notatorio, Registro 24, c. 161v.
