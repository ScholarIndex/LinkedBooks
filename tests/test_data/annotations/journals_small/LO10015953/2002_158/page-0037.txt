LA FORMAZIONE BUROCRATICA DEL SEGRETARIO VENEZIANO
37
L’occasione, per essere almeno tenuti al corrente dell’andamento
conciliare, al pari dei rappresentanti delle maggiori potenze euro-
pee, si presentò agli ambasciatori veneziani fin dal marzo 1563. La
nomina del cardinale veneziano Bernardo Navagero a legato papale
permise a da Ponte e a Dandolo di essere costantemente informati,
in maniera diretta e discreta, delle novità di contenuti e procedura
adottate dalla presidenza dei legati.!118) Ad esempio, nel novembre
1563, il cardinal Navagero mandava a chiamare il Milledonne, per
avvertirlo che, nell’ultima congregazione dei legati, il cardinale Mo-
rone aveva giudicato negativamente l’atteggiamento di controllo
esercitato dal governo veneto verso il clero del dominio.!119)
Prima dell’elezione e dell’arrivo a Trento del cardinale veneziano,
era stato soprattutto il da Ponte, in linea con la sua forte personalità,
ad apparire protagonista sulla scena. L’ambasciatore sosteneva, non
sappiamo se fin dal suo discorso di saluto al concilio, cioè appena
giunti in città nell’aprile 1562, lo ius divinum dell’obbligo di resi-
denza dei vescovi, suscitando il comprensibile risentimento a Ro-
ma.!120) I maneggi diplomatici non si erano arrestati a quell’episo-
dio, ma, nei mesi successivi, gli ambasciatori veneziani si erano
espressi favorevolmente, a tavola, con alcuni vescovi presenti, per
procurare la dichiarazione.!121) Il da Ponte era ritenuto presumibil-
mente il vero responsabile, perché era stato costretto a più riprese,
dopo la protesta del papa, attraverso l’ambasciatore veneziano a Ro-
ma, a giustificarsi, ed a negare che egli continuasse a praticare con i
prelati per la residenza.!122)
(118) Jedin, Venezia e il concilio di Trento, p. 145.
(119) Dispaccio di Nicolò da Ponte e Matteo Dandolo da Trento al Consiglio dei
X del 20 novembre 1563, ASV, Capi del Consiglio dei X, Lettere di ambasciatori
Trento, busta 30, c. 249.
(12°) H. JEDIN, Storia del concilio di Trento. La Francia e il nuovo inizio a Trento fi-
no alla morte dei legati Gonzaga e Seripando, traduzione di G. POLETn, IV, I, Bre-
scia, 19742, p. 223; H. Jedin, Venezia e il concilio di Trento , «Studi veneziani», 14
(1972), p. 148.
(121) Dispaccio di Nicolò da Ponte e Matteo Dandolo da Trento al Consiglio dei
X del 22 maggio 1562, ASV, Capi del Consiglio dei X, Lettere di ambasciatori Trento,
busta 30, c. 201.
(122) Dispaccio di Nicolò da Ponte e Matteo Dandolo da Trento al Senato del 1
giugno 1562, ASV, Dispacci degli Ambasciatori al Senato, Rubricari Roma, Registro
