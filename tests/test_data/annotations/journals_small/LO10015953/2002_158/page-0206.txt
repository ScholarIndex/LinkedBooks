206
TIZIANA PESENTI
dunque, di aderire alla grande tradizione marciana di allestimento di
repertori letterari e storici, rappresentata da Luigi Ferrari, Ester Pa-
storello e Carlo Frati, bensì affrontava alle radici la riflessione teori-
ca sulla natura e i fini della bibliografia e della biblioteconomia. Per
l’Italia erano temi quasi del tutto nuovi, nei quali si era cimentato
solo Giuseppe Fumagalli sul finire defl’Ottocento. In Germania, in-
vece, erano già dagli anni Venti temi di grande interesse; nei periodi-
ci di lingua inglese, poi, si infittivano gli interventi sulla necessità
della bibliografia a supporto dei vari campi della cultura, delle
scienze e dell’educazione, interventi prontamente recepiti dall’UNE-
SCO e dai congressi internazionali dei bibliotecari. L’esame critico
della produzione straniera non si tradusse, però, per il Ferrari nell’e-
sigenza di un semplice aggiornamento delle funzioni di bibliografia
e biblioteconomia, bensì nell’enunciazione di un nuovo, specifico
compito per la Bibliografia strumentale. Essa non doveva più limi-
tarsi alla catalogazione dei frontespizi e alla descrizione libraria, ma
doveva proporsi come fine la determinazione degli «abitacoli delle
idee», addentrarsi, cioè, «da un guscio librario più esterno a un gu-
scio scrittorio più interno, fin nelle stesse midolle del contenuto
ideologico, o idea dell’autore, ivi racchiuso». La «Bibliografia dei li-
bri», dunque, doveva diventare «Bibliografia delle idee», che non
avrebbe potuto sottrarsi a una chiara percezione sia degli sviluppi
storici sia degli orientamenti attuali delle discipline di cui si fosse
posta al servizio.
La visione della Bibliografia strumentale al servizio della cultura
fu ulteriormente approfondita, nel 1952, in La metodologia biblio-
grafica, verso la definizione del suo svolgimento (n° 9). In questo sag-
gio il Ferrari affrontò il duplice problema dei rapporti tra bibliogra-
fia e catalogazione e bibliografia e documentazione, entrambi di vi-
vissima attualità e destinati a un dibattito tuttora aperto. La biblio-
grafia, secondo il Ferrari, stava alla catalogazione così come l’organi-
smo biologico sta all’aggregato inorganico. Assunto della cataloga-
zione, infatti, gli appariva l’«immatricolazione delle unità libresche»,
mentre alla bibliografia competeva la costruzione del repertorio «di
ciò che dell’intelletto e spirito degli autori incarnino gli scritti entro i
diversi volumi». Nei confronti della documentazione, poi, la Biblio-
grafia strumentale si poneva come «madre augusta rispetto a figlia
