76
MARIA PIA PEDANI
giovani periclitanti» voluto da Benedetta Dal Mistro e posto prov-
visoriamente nel 1872 in parte dei locali di S. Matteo (173).
L’intento perseguito dal legislatore del 1866 di estinguere pro-
gressivamente gli antichi monasteri contemplativi femminili, impe-
dendo loro di accogliere novizie, viene frustrato «dalla tenacia delle
monache nell’aggirare le minacciose circolari del fondo culto e nel
nascondere la natura delle nuove ospiti» (174). Negli anni seguenti
le posizioni più rigide vanno via via ammorbidendosi ed anche le
agostiniane di S. Giuseppe riescono a superare questo difficile pe-
riodo. Nel novembre 1907 però il municipio di Murano, ormai
proprietario dell’immobile, intima lo sfratto alle religiose entro il
termine di un mese che viene poi prorogato, per intervento del pa-
triarca, a tempo indeterminato così da permettere alle monache di
trovare una nuova sistemazione. Esse scelgono una proprietà del
monastero nei pressi di Mira, in località detta «la Chitarra», dove
esiste una casa padronale con del verde attorno. I lavori di ristruttu-
razione cominciano nel marzo 1909. Per ottenere intanto i fondi
necessari sono state fatte stampare delle «azioni di beneficenza» a
capitale perduto, con interesse di preghiere e suffragi per i «bene-
fattori azionisti». Le 33 monache di S. Giuseppe, con la priora Luigia
Rocchi, si trasferiscono a Mira entro il 17 maggio 1910, giorno in
cui il patriarca benedice la chiesetta annessa all’edificio. Vari pro-
blemi devono ancora essere superati, come lo scavare un pozzo arte-
siano per trovare dell’acqua potabile, e diverse iniziative devono an-
cora essere prese, come ampliare l’area del giardino o aprire nel fab-
bricato attiguo una scuola elementare maschile e femminile. Intan-
to, il 17 gennaio 1911 il patriarca di Venezia, Aristide Cavallari,
munisce il nuovo monastero di clausura papale!175).
Le agostiniane di Mira, animate dal desiderio di dare una rispo-
sta tangibile all’invito di far conoscere la vita contemplativa nelle
(173) Ibidem, 1872-1876, 12 5/2; 1877-1881, 12 22/2; 1882-1886, 17 29/4.
Nel 1869 il comune di Murano compra tutti gli oggetti mobili del monastero.
(174) G. Martina, La situazione degli istituti religiosi in Italia intorno al
1870, in Chiesa e religiosità in Italia dopo l'Unità (1861-1878), relazioni I,
Milano 1973, pp. 194-335 in particolare p. 275.
(175) Monastero di S. Giuseppe delle monache agostiniane di Mira-Porte.
Memorie cinquantenarie, s.l. 1960.
