84
EGIDIO ROSSINI
Tuttavia, ritenendo che nella stessa recognitio non si sia potuta
assegnare la stessa terra o le stesse case a più persone, si è proce-
duto alla ripartizione cronologica dei 204 contratti in 7 gruppi, e
ciascuno di essi è stato considerato un campione. Campione distorto,
si potrà affermare, ma sempre in grado di offrirci degli spunti o co-
munque delle prospettive e degli andamenti nella natura del suolo
e nella sua ripartizione, ma ad un solo livello, ossia nei rapporti fra
esercizio di dominio diretto e dominio utile, trascurando del tutto,
per carenza assoluta di fonti, i rapporti intercorrenti tra il residente
sulla terra e l’eventuale investito dei diritti di dominio utile, perché
non sempre l’utilitarista lavorava la terra di cui era stato investito (I2).
2) Gli arcipreti della pieve e i loro procuratori.
Il problema degli uffici ecclesiastici (13) verte su due aspetti che,
nel caso specifico di Isola della Scala, vanno distinti, perché inve-
stono due aree del tutto separate anche se sono voci di uno stesso
bilancio: l’amministrazione delle terre e il godimento del beneficio (14).
Per quanto riguarda il secondo, il beneficio, si hanno notizie
piuttosto tarde, che escono dai limiti cronologici di questa ricerca,
in quanto attribuibili ad una situazione posteriore al 1530, succes-
siva alla nomina a Verona di Gian Matteo Giberti (1524-1543),
che, dal momento del suo insediamento nella diocesi, intervenne a
sanare situazioni di emergenza prima di intraprendere una vasta
opera risanatrice della città e successivamente dell’intera diocesi.
(12) Le risultanze che si otterranno dalle fonti di cui alla nota precedente
(120.000 testamenti e 232 grossi libri copiali) saranno oggetto di una ricerca
a parte.
(13) Il quadro offertoci della Chiesa italiana nel secolo XV da Hay D., The
Church in the fifteenth Century, Cambridge 1977, è assai squallido; tuttavia
l’insistenza con cui le differenti sinodi diocesane, già nella prima metà del
secolo, mettono il dito su piaghe laceranti è se non altro indice di denunzie e
sintomo che qualche cosa stava per muoversi, particolarmente sotto l’impulso
degli ordinari diocesani (Brentano R., Vescovi e collocazione socio-culturale
del clero parrocchiale, in «Pievi e parrocchie...», cit., pp. 235-256).
(14) La bibliografia sull’ufficio ecclesiastico e le sue vicende è assai ricca.
Per un quadro della problematica specifica si veda Magni C., Corso di diritto
ecclesiastico. Diritto canonico II: le persone e gli uffici, Milano 1942, e Naz
R., Offices ecclesiatiques in «Dictionnaire de droit canonique», VI 1957,
coll. 1074-1105.
