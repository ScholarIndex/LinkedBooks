16
CLIZIA VOLTAN
come accennato in precedenza, altre e diverse possibilità interpretati-
ve, con le quali si può superare la visione di un rito squisitamente
agrario di propiziazione della fertilità.
Il primo elemento evidente è senza dubbio quello oracolare, nel
senso che l’offerta di ψαιστά καί μάζαι alle ‘taccole’ (”) serviva come
auspicio, favorevole o meno, per la futura produzione agricola, anzi
cerealicola. Tale funzione augurale sembra anzi, a mio modo di vede-
re, essere quella preminente (58) e privilegiarla significa inquadrare la
cerimonia in una simbologia del divino propria dell’intera antichità
classica.
I κολοιοί infatti, come del resto i Corvidi (e gli uccelli da preda) in
genere, oltre che essere menzionati in qualità di weather-prophets, era-
no in Grecia considerati uccelli adatti all’assunzione di auspici (”), il
che può far sorgere il dubbio che le fonti greche abbiano in qualche
misura enfatizzato anche questo aspetto. Il sospetto di una interpreta-
tio Graeca, anche se non fugato, viene però ad essere ridimensionato
dal fatto che l’arte della divinazione attraverso gli uccelli era comune
ad un arco quanto mai ampio di popolazioni (60) ed era praticata anche
in territorio veneto.
Penso infatti sia lecito far affondare in un passato ben più remoto
.(”) Coerentemente con i risultati raggiunti, pare opportuno modificare d’ora in
poi la consueta corrispondenza κολοιοί - cornacchie, sottolineando però i residui
margini di incertezza con l’uso delle virgolette.
(5S) Anche in questa diversa ottica, rimane comunque valida l’ipotesi di un
collegamento tra la preparazione e l’offerta di focacce, secondo la testimonianza di
Teopompo, e il ritrovamento di palette votive od oggetti di uso domestico in area
patavina: Prosdocimi, Un frammento..., p. 220; G. Fogolari, Padova preromana, in
Padova antica. Da comunità paleoveneta a città romano cristiana, Padova 1981, p. 38;
L. Calzavara Capuis, Aspetti e problemi della religione di Padova preromana, in
Religione e città nel mondo antico (AttiCe.R.D.A.C., n.s., I, 1980-1981), Roma 1984,
p. 76.
(”) Cfr. D’Arcy Thompson, A Glossary1..., pp. 156, 160-163 e 169-172; Pol-
lard, Birds..., pp. 127-128. Per i κολοιοί in particolare v. Aristoph., Av., 50-51.
(60) Per il mondo classico resta fondamentale A. Bouché-Leclercq, Histoire de
la divination dans l’antiquité, Paris, I, 1879 (list. New York 1975), pp. 129-134
(Grecia); IV, 1882, pp. 57-61 (Etruria), 169-174 e 200-201 (Italia e Roma). Per gli
altri popoli indoeuropei, mi limito a segnalare P.A. Catalano, Contributi allo stu-
dio del diritto augurale, Torino, I, 1960, pp. 130-133, il quale nota (p. 131 nt. 64)
che «in quasi tutte le lingue indoeuropee le parole equivalenti ad avis significano
anche genericamente ‘presagio’».
