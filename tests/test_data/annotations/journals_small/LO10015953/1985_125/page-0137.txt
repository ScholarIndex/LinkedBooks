136
NOTE E DOCUMENTI
Sappiamo bene infatti che la legge attualmente in vigore del 23
giugno 1927, n. 1188, prevede, all’art. 1, che «nessuna denomina-
zione può essere attribuita a nuove strade e piazze pubbliche senza
l’autorizzazione del Prefetto, udito il parere della Deputazione di
Storia Patria, o, dove questa manchi, della società storica del luogo
0 della Regione». A norma dunque di questa legge, anche la nostra
Deputazione è chiamata a dare il suo parere in merito alle denomi-
nazioni di nuove strade e piazze pubbliche.
La medesima legge prevede, all’art. 2, che «nessuna strada o
piazza pubblica può essere denominata a persone che non siano de-
cedute da almeno dieci anni», salva la facoltà di deroga concessa dal
Ministero dell’Interno «in casi eccezionali, quando si tratti di per-
sone che abbiano benemeritato della Nazione» (art. 4).
Bisogna precisare che questa deroga è tuttora, e in ogni caso,
di competenza del Ministero dell’Interno, tramite naturalmente le
prefetture. Infatti in un primo tempo, con una circolare del ’73
(Circ. 13/73 del 27.7.1973), il Ministero dell’Interno, ritenendo,
come affermava nella circolare, di doversi adeguare ai principi di
autonomia proclamati dalla Costituzione agli artt. 5 e 128, conce-
deva più ampia autonomia ai Comuni e faceva dipendere l’autoriz-
zazione ministeriale alla deroga dal numero di voti favorevoli con
cui era stata approvata la deliberazione del Consiglio comunale (per
1 Comuni inferiori a 5000 abitanti l’unanimità, per quelli con popo-
lazione superiore la maggioranza di 2/3). Ma nel 1981 il Ministero
abrogava la precedente circolare e precisava che «in linea di massima
non verrà accordata la deroga alla citata legge, qualunque sia stato
il numero dei consiglieri favorevoli all’intitolazione, se a livello na-
zionale risultino sussistere fondate controindicazioni da parte della
pubblica opinione».
Questo per quanto riguarda la deroga all’intitolazione a perso-
ne che non siano decedute da almeno dieci anni.
Quanto invece ai mutamenti delle denominazioni, la materia era
stata già in precedenza regolamentata dal R.D.L. 10 maggio 1923,
n. 1158, in base al quale è necessaria «l’approvazione del Ministero
dell’Istruzione pubblica per il tramite delle competenti Soprintenden-
ze ai Monumenti».
Motivate dunque le ragioni di questa scelta, entriamo nel vivo
del problema.
Nel 1899 Andrea Gloria — aveva allora quasi ottant’anni —
pubblicò dapprima un opuscolo dal titolo Dell’improvvido mutare i
nomi antichi delle vie, edito dall’Accademia di scienze, lettere ed
