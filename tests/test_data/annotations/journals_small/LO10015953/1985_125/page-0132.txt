NOTE E DOCUMENTI
131
che, unitosi — e da poco — a una religiosa laica, aderisce egli
stesso all’Ordine dei Terziari, non riusciamo veramente a immagi-
narlo come uomo d’armi, peraltro al servizio del maggior nemico
di Venezia, cui Vicenza si era data da tempo. Scrive infatti il Balli-
streri che «tra il 1436 e il 1438 seguì nella milizia il condiscepolo
Ludovico Gonzaga, allora al servizio di Filippo Maria Visconti» (38).
Ê fin troppo chiaro che una tale scelta non avrebbe che compro-
messo i suoi progetti in patria. Inoltre, proprio in quel periodo, lo
troviamo più volte a Vicenza: il 22 febbraio, il 5 e il 14 maggio
1436 e il 13 febbraio del ’37 (39); e una volta, il 16 maggio del ’36,
a Lonigo (40).
L’affermazione del biografo, non sostenuta da alcuna fonte a noi
nota che menzioni il periodo 1436-38, può solo basarsi su ciò che
Ognibene scrive di Ludovico a suo figlio Federico, e cioè che «mul-
tum enim cum illo fui, cum quo vixi contìnuo domi militiaeque ab
ineunte pueritia ad adultam aetatem» (41). Se Ognibene seguì Ludo-
vico in guerra — e ben poco probabilmente come combattente —,
ciò dovette essere prima del ’36-38, in età giovanile, forse quando
il Gonzaga, che «nondum... ex ephebis excesserat», vi andò con il
padre, allora non solo alleato, ma comandante delle truppe vene-
ziane (42).
La stima che Ognibene godeva in patria doveva essere ben
alta se il 15 settembre del ’44, a circa un anno e mezzo da quando
vi aveva assunto l’incarico d’insegnante pubblico, il collegio dei no-
tai della città deliberava di ascriverlo, assieme all’uomo d’armi Bar-
tolomeo del Nevo, alla matricola «propter eius merita et doctrinas
...hac tamen condictione, quod predicti dominus Bartbolomeus et
Ognobene gratis accipiantur absque diqua solutione pecuniaria et
(38) Ballistreri, Bonisoli, p. 234, che sembra ricalcare A. Luzio - R. Re-
nier, I Filelfo e l’umanesimo alla corte dei Gonzaga, «Giornale storico della
letteratura italiana» 16 (1890), p. 126, dove scrivono che «Ognibene da Lonigo,
suo condiscepolo nella Giocosa, poscia anche compagno d’armi, ne [cioè di
Ludovico] scrisse un elogio affettuoso, lodando i suoi miti costumi, la genti-
lezza dell’animo, il valore nelle imprese guerresche... Vedi la magnifica lettera
di Ognibene a Federico Gonzaga», che il Sabbadini, Lettere inedite, pubblica
alle pagg. 41-54.
(39) A.S.Vi., not. Bortolo Bassan, 22.2.’36; not. Giacomo Ferretto, 5.5.’36 e
Testamenti, 14.5.’36 e 13.2.’37.
(40) Doc. cit. alla nota 6, steso a Lonigo.
(41) Sabbadini, Lettere inedite, p. 42 (cfr. nota 38).
(42) Sabbadini, Lettere inedite, p. 46.
