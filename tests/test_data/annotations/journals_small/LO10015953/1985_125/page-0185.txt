ROBERTO CESSI E LA STORIA BIZANTINA
185
noscritti, monografie ed articoli, riviste e dizionari ο s’affrettava
verso altri archivi ecclesiastici o privati veneziani. Da qui allargò
ben presto le sue ricerche archivistiche — la sua caccia alle fonti,
direi — non solo ad altri numerosi archivi e biblioteche d’Italia,
ma anche a quelli dell’Austria e della Francia.
Mi limito qui a quelle edizioni di fonti che in qualche modo ri-
guardano la storia bizantina, e non sono poche!
Nell’edizione della sua Storia della repubblica di Venezia del
1981, che la sua tanto gentile figlia Tina, prematuramente scom-
parsa, ha ben voluto inviarmi con gli auguri per l’anno nuovo 1982,
figurano nella bibliografia degli scritti di Roberto Cessi riguardanti
la sola storia di Venezia, curata dal collega Paolo Sambin, sotto il
titolo fonti, edizioni e studi, ben 60 opere, fra le quali vorrei sof-
fermarmi qui anzitutto sui due volumi dei Documenti relativi alla
storia di Venezia anteriori al Mille, che rappresentano sia per la loro
edizione critica che per la scelta delle carte un’utile e pratica rac-
colta di fonti per lo storico del passato bizantino: per l’Italia esar-
cale con le sue provincie di Venezia e dell’Istria, per le chiese di
Aquileia e Grado, per i rapporti fra Roma e Costantinopoli e per
quelli fra i vecchi imperatori d’Oriente ed i nuovi nell’Occidente a
partire dal secolo IX, per il ruolo sempre più importante del com-
mercio veneziano fra Oriente ed Occidente, compreso il contrab-
bando di «materiale strategico», nonché per i privilegi concessi dai
due imperi e la crescente indipendenza della vecchia provincia ve-
neta dall’Impero d’Oriente. Mi permetto di citare a titolo d’illustra-
zione alcuni documenti che riguardano direttamente la storia bizan-
tina (per es. in Istria):
a) Lettera dei vescovi di Aquileia all’imperatore Maurizio del
590-591 (vol. I, n. 8);
b) Lettera dell’imperatore Maurizio al papa Gregorio I del
591 (vol. I, n. 9);
c) Iussio degli imperatori Leone e Costantino per la chiesa di
Grado (vol. I, n. 21);
d) Lettera del papa Gregorio III ad Antonino, arcivescovo di
Grado, a difesa dell’esarca di Ravenna fuggiasco (vol. I, n. 26);
e) Lettera del papa Stefano III (IV) con la quale ordina ai ve-
