ISOLA DELLA SCALA NEL SEC. XV
81
denominazione di livello. Da semplice atto rogatorio scritto (libellus)
assunse nei secoli dell’alto medio evo le caratteristiche di quel par-
ticolare contratto agrario che è stato descritto da Pivano e da Leicht,
per trasformarsi in un secondo tempo in una «locatio ad longum
tempus», mentre a Isola della Scala, nel secolo XV, compare in tutto
per ben 24 volte e sempre con valore di canone che il locatario deve
versare alla proprietà a ricorrenti date ben stabilite (6).
A Isola della Scala le differenti forme di proprietà coabitano,
intersecate le une alle altre, senza un apparente ordine di continuità,
in un groviglio che solo gli amministratori del tempo sapevano iso-
lare. Le terre infeudate a grandi o a piccoli, i beni della comunità
(comune rurale), le aree di uso pubblico e quelle attribuite a laici,
a ecclesiastici, a residenti in loco o in altre località costituivano una
casistica oltremodo varia. Altre terre erano poi in dotazione ad
ospedali, ad altari, a confraternite o a luoghi pii. Rimanevano quasi
appartati, ma solo perché difficilmente individuabili, almeno per
noi, non pochi allodi per lo più attribuiti a laici o, al limite, a di-
nastie parentali. Il tutto per una superficie coltivabile che si doveva
aggirare su non più di 2.500 ettari — è una cifra di stima approssi-
mativa — circa la metà della superficie dell’attuale comune (7).
In questo primo tentativo di ricerca non si potranno seguire gli
andamenti di tutte queste terre, ma solo di quelle della pieve nelle
sue articolazioni caratteristiche e consistenza, perché, trattandosi di
beni ecclesiastici attribuiti a una chiesa con cura d’anime, erano —
o sarebbero dovute — essere oggetto di una particolare normativa
che aveva come perno l’inalienabilità.
L’occasione si è presentata a seguito di un riordinamento del-
l’archivio parrocchiale, dal quale è riemerso un registro che riporta
(6) Sul livello e sulla sua evoluzione si veda Torselli P., Lezioni di storia
del diritto italiano. Diritto privato: la proprietà, Milano 1948, p. 87; Pivano S.,
Precarie e livelli, in «Memorie dell’Istituto Giuridico della Università di To-
rino», CVIII (1962), p. 34 (estratto). La voce livello usata come sinonimo di
canone trova una particolare diffusione nelle leggi eversive, mentre quando
si vuol indicare quel particolare contratto si usa la voce enfiteusi.
(7) Questo dato di stima è stato tolto da un documento piuttosto tardo
per i nostri assunti, gli estimi dell’anno 1628-29, in Archivio di Stato di Ve-
rona, Antichi estimi provvisori. Estimo territoriale, reg. 460 (Isola della Scala).
