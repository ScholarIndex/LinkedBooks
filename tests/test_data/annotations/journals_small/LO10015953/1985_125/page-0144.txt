RECENSIONI
Costozza. Territorio immagini e civiltà nella storia della Riviera Berica
Superiore, a cura di Ermenegildo Reato, Cassa Rurale e Artigiana di
Costozza e Tramonte-Praglia, 1983, pp. XX-1005.
Questo grosso volume, pubblicato per iniziativa della Cassa Rurale
ed Artigiana di Costozza e Tramonte-Praglia, si inserisce in quella fiori-
tura di storie locali che ha avuto anche nel Vicentino recenti testimo-
nianze di un’insospettata vitalità con i volumi sulla Valle del Chiampo,
sulla piccola Listerà e ora su Dueville. E non possiamo non lodare la fre-
nesia storiografica che si è ora diffusa in ogni località, è penetrata in ogni
parrocchia, in ogni contrada, perché la storia locale, se è intesa come
«storia totale di un determinato territorio», assume un significato e una
importanza notevole e può influire largamente sull’impianto di certe ri-
costruzioni storiche, spesso prive di adeguato controllo e falsate da trop-
po disinvolte ripetizioni, chiarire frequenti dubbi e risolvere difficili pro-
blemi.
Sotto la spinta dell’economia, della sociologia, dell’antropologia cul-
turale, della storia della scienza sono stati finalmente superati i limiti
che caratterizzavano nel passato molte ricerche locali, le quali trascura-
vano o addirittura dimenticavano importanti aspetti della vita di ogni
popolo, come i fermenti e le istanze delle classi subalterne, l’incremento
o la diminuzione della popolazione, i livelli di produzione agricola e in-
dustriale, gli effetti disastrosi e devastanti delle epidemie, gli scambi
commerciali, le vie e i mezzi di comunicazione. Ora viene invece inten-
sificato e approfondito lo studio delle trasformazioni economiche, delle
strutture sociali, delle incidenze culturali e viene soffocata la tendenza
a cercare la conferma di quanto, magari ancora avvolto nella leggenda,
era stato tramandato per secoli, a scoprire antiche origini, che finivano
poi per perdersi nel buio dei tempi, a vantare la nobiltà di una stirpe
anche se non sempre del tutto immacolata, a dimostrare che la piccola
patria era stata coinvolta in vicende clamorose.
Queste riflessioni facevo mentre sfogliavo e leggevo questa storia di
Costozza, la quale è, a mio giudizio, una storia locale nella migliore ac-
cezione dei termini, priva di inutili fronzoli e, con opportuni collega-
menti con i problemi e i temi della «grande storia», della storia generale,
evita il pericolo di «localismo», che è certo una delle espressioni più
deteriori del «particulare».
