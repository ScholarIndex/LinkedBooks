146
RECENSIONI
quella splendida miniera di dati, che solo da non molti anni è stata va-
lorizzata e che è costituita dai registri parrocchiali.
È un interessante spaccato di storia sociale, che ci mostra, fra ricor-
renti epidemie e crisi di sussistenza, fra stagioni inclementi e carestie
spaventose, lo stato di una gente che lavorava, sudava e soffriva in una
tribolazione senza scampo e sulla quale è stato steso a lungo il velo del
silenzio.
Tinte oscure e visioni drammatiche sono presenti, com’è ovvio, nel
saggio del Povolo (e penso a certe puntuali registrazioni del Toaldo o,
più ancora, del Tornieri), mentre Ermenegildo Reato, forte dell’esperien-
za acquisita in precedenti ricerche e confortato dai criteri metodologici
dibattuti e affermati dall’Istituto per le ricerche di storia sociale e reli-
giosa, ha scavato nel profondo della religiosità di Costozza, Longare e
Lumignano attraverso un attento esame degli atti delle visite pastorali
durante la dominazione veneziana e, più avanti, durante l’età contempo-
ranea. A proposito della quale molto opportunamente il curatore ha av-
vertito che nel presente volume essa comincia con la caduta della Re-
pubblica di Venezia e si interrompe col 1925, dal momento che non è
ancora possibile studiare seriamente e serenamente il periodo fascista al-
meno a livello di storia locale, essendo la documentazione pubblica e
privata, come si sa, in parte ancora inconsultabile. Criterio discutibile,
se si vuole, come del resto tutti i criteri storiografici, ma che a me pare
ampiamente giustificato e pertanto accettabile.
Di questa parte contemporanea, se si eccettua il misurato saggio del
Reato sulla religiosità, con il preciso esame delle strutture formali, delle
persone e della società religiosa, si è occupato con notevole impegno
Gianni Cisotto. Muovendo dall’arrivo dei Francesi in Italia alla fine del
Settecento e spingendosi, attraverso la dominazione austriaca, fino all’an-
nessione del Veneto all’Italia e quindi, attraverso il difficile travaglio di
fine Ottocento e del primo Novecento, inoltrandosi fino alla prima guerra
mondiale e all’avvento del Fascismo, il Cisotto ci offre, con rapide pen-
nellate, un nitido quadro delle vicende politiche delle tre comunità or-
mai unificate nel Comune di Longare e della vita economica e sociale,
caratterizzata da profondi mutamenti nella struttura delle abitazioni, nel-
la composizione e distribuzione della popolazione, nella situazione igie-
nica e sanitaria, nelle diverse forme di conduzione dei fondi agricoli, e
travagliata dal cupo e doloroso fenomeno dell’emigrazione.
Non poteva naturalmente mancare uno studio sul patrimonio arti-
stico, religioso e civile, delle tre comunità esaminate. Un mondo splen-
dido, e per molti in gran parte sconosciuto, con le sue chiese e i suoi
oratori, i suoi palazzi e le sue ville, sparsi un po’ ovunque nelle parroc-
chie di Costozza, Longare e Lumignano, viene ora studiato da Alessandro
Bevilacqua, che ci offre una pagina ricca, originale e spesso inedita dei te-
sori ereditati dal passato, invitandoci a meditare, col delizioso e raffinato
supporto illustrativo di Mauro d’Agnolo Vallano, sull’urgente necessità
della loro conservazione. È, come ci dice il Bevilacqua, «un contributo
di ricerche, di notizie e di bibliografia utili per una storia dell’arte a
Costozza, Longare, Lumignano»; ma è un contributo robusto e originale,
