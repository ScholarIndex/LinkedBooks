ISOLA DELLA SCALA NEL SEC. XV
115
Dalla metà del secolo XIII accanto a queste dottrine di ordine
prettamente civilistico si inserisce l’opera legislativa della Chiesa,
che si esprime mediante il diritto canonico e, poiché nell’età di mez-
zo era titolare di un immenso patrimonio fondiario, deve mirare alla
sua conservazione; e per far ciò doveva intervenire in quei mecca-
nismi, che avevano trasformato la locatio ad longum tempus in una
alienazione del bene, come di fatto avveniva per l’enfiteusi, la
precaria, il livello. Nelle decretali la formulazione di condanna è
precisa: «Alienationis autem verbum continent conditionem, dona-
tionem, venditionem, perpetuationem et emphyteusis perpetuum con-
tractum. Unde omnes sacerdotes ab huiusmodi alienatione absti-
neant, poenas timentes, quas Leonina constitutio comminatur», os-
sia la scomunica (104). Le proprietà della Chiesa sono un bene che
non si deve alienare né direttamente né mediante contratti di uso
che portano ad analogo risultato. Così anche le investiture perpe-
tuales, sebbene siano mitigate da quel «quoque novennio/decennio
rennovandae», davano vita ad una locatio ad longum tempus ed
erano vere e proprie alienazioni, perché generavano diritti reali sulla
res locata. L’applicazione di tali principi aveva contribuito alla pro-
fonda crisi che si era verificata nella consistenza del patrimonio
ecclesiastico e ne aveva minato in differente misura, ma sempre
profondamente minato, la consistenza, togliendo alla Chiesa stessa
quanto era necessario per la sua sopravvivenza. Così, se elaborazioni
del genere potevano essere applicate per la dottrina civilistica, non
andavano assolutamente bene per la Chiesa, che doveva mantenere
intatto il suo patrimonio; perciò si doveva ricercare una nuova e
differente normativa. Insomma il problema verteva proprio sull’at-
tribuzione àe\Y utilis dominio, i cui titolari potevano esercitare una
propria vindicatio su di un patrimonio che doveva essere inalienabile.
Per ottenere questo, non vi era altro modo che ripudiare il sistema
della locatio ad longum tempus, cosa che di fatto si fece. Infatti
«conductor ad modicum tempus non habet ius in re, nec vendit,
nec vindicat», mentre l’enfiteuta, il precarista, il livellario, l’inve-
stito «faciunt utrumque» (105).
(104) Cfr. Grossi, Locatio..., cit., p. 108.
(MS) Cfr. Grossi, Locatio..., cit., p. 119 per le indicazioni delle fonti.
