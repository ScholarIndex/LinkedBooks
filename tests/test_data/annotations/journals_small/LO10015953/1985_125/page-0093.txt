92
EGIDIO ROSSINI
e mezzo, ossia poco meno di mezzo ettaro (32). Il 10 febbraio dello
stesso 1496, Ziliberto del fu Ottolino degli Ottolini fu invece inve-
stito di mezzo campo — ha. 0,1501 — di seminativo con viti in
località Sorte f33 34), e l’elenco potrebbe continuare. Questi micropo-
deri, se non integrati in altre attività o in altre terre della stessa
proprietà o di altre, sono economicamente insignificanti o addirit-
tura dannosi. In pratica potevano dar vita a una condizione di so-
pravvivenza per una sola persona e non a un nucleo familiare, come
in questi casi ci si sarebbe aspettato.
Accanto a questi micropoderi stavano complessi più consistenti e
articolati, come quelli ceduti a Bernardo del fu Giovanni da Cre-
mona che il 24 agosto 1460 ebbe tre appezzamenti a Casalbergo e in
vai Bigini per una superficie che, tra seminativo e vitato, si aggi-
rava sui 30 campi, circa 8,7 ettari, ma su di essi non vi era la ca-
sa (M). Il che indica che Giovanni risiedeva altrove, oppure ne pos-
sedeva una non compresa nella terra che lavorava. Altri 3 campi —
ha. 0,9 — di seminativo con viti e salici li possedeva a Mazzagatta (3S).
Da queste situazioni emergono almeno due momenti caratteriz-
zanti di quel regime fondiario: frantumazione e dispersione che paio-
no essere le caratteristiche portanti di quel particolare tipo di azien-
da che si riscontra a Isola della Scala nel secolo XV e in numerose
altre località del veronese (36). Queste terre disperse gravitavano,
come insediamento, sull’unità principale sita nella platea (piazza) di
Isola, anche se non mancavano casali dispersi o raggruppati in qual-
che unità, in muratura o di paglia, nelle differenti pertinenze di
quella comunità la cui territorialità non era determinata, almeno
nelle carte del XV secolo, da un istituto quale la pieve o il castrum
(32) Contratto 117.
(33) Contratto 154.
(34) Contratto 14.
(35) Contratto 81.
(36) Roveda E., Piccola e grande proprietà nella pianura lombarda fra '400
e '500, in «Rapporti fra proprietà impresa e mano d’opera nell’agricoltura ita-
liana dal IX secolo all’Unità» Verona 1984, pp. 71-80; Cherubini G., La pro-
prietà fondiaria nei secoli XV-XVI nella storiografia Italiana, in «Società e
Storia», n. 1 (1978), pp. 3-33; Chiappa Mauri L., Un'azienda agraria basso
medievale: le possessiones della Certosa di Pavia nel territorio di San Colom-
bano nella prima metà del XV secolo, in «L’azienda agraria nell’Italia centro-
settentrionale dall’antichità a oggi», Napoli 1979, pp. 137-164.
