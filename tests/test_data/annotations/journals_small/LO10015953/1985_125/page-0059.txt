58
MARIA PIA PEDANI
riformare gli altri monasteri conventuali di Venezia (74). L’esperi-
mento ha tanto successo da allargarsi, su invito del papa, alle be-
nedettine di S. Zaccaria, SS. Biagio e Cataldo, S. Marta e S. Secondo,
alle clarisse di S. Chiara, alle agostiniane di S. Maria delle vergini,
alle cistercensi di S. Maria della celestia (75) e a quelle di S. Mar-
gherita. e S. Maffeo nella diocesi di Torcello (76 77), pur tralasciando
S. Chiara di Murano, S. Maria maggiore, S. Croce di Venezia, S.
Maria dei miracoli (clarisse) e S. Sepolcro (terziarie francescane)
che sono affidati alle cure dei frati minori della provincia di S.
Antonio dell’osservanza (π). Quasi sempre le monache inviate hanno
regole diverse da quelle seguite nei monasteri che devono riformare:
viene così creata un’ulteriore separazione tra le due comunità, che
pure si trovano ad abitare negli stessi edifici.
La riforma dei monasteri femminili avviene non senza strepito
e rimostranze da parte delle monache che arrivano a chiamare in
giudizio a Roma lo stesso patriarca ed assillano con continue la-
mentele il consiglio dei dieci tanto da indurlo a delegare a tre prov-
veditori la soluzione del problema. Nasce così, per motivi puramente
contingenti come accade spesso nella storia della Serenissima, la ma-
gistratura dei sopra monasteri (78) che, trasformatasi in organo ordi-
nario nel 1528, vedrà ampliate le sue competenze fino ad assumere
piena giurisdizione contro gli ecclesiastici per i reati puniti con pena
inferiore alla morte.
(74) A.S.V., Provveditori sopra monasteri, b. 1, reg. I, cc. 14-15v: 14 mag.
1519; cfr. anche gli altri decreti del 4 mag., 18 mag. e 23 mag. (cc. 14-16).
(75) A.S.V., Consiglio dei dieci, codici, reg. 114, «De virginibus...» cc. 14-16:
copia della bolla del 29 luglio (simile a quella del 12 ottobre successivo ma
con alcune limitazioni rispetto ai monasteri di S. Zaccaria e S. Maria delle ver-
gini); cc. 16-19: bolle e brevi del 12 ott. al patriarca ed al doge.
(76) ìbidem, cc. 19-20v. Nel 1521 le monache di S. Margherita di Torcello
abbandonano definitivamente il loro monastero e si trasferiscono a S. Matteo
(o Maffeo) di Mazzorbo che assume in questa occasione i due titoli, Mazzucco,
op. cit., pp. 80, 87.
(77) Paschini, op. cit., p. 51. Cfr. anche A.M. Berengo Morte, San Bar-
nadìno da Siena nelle Venezie, Verona 1945, pp. 235-240; A. Fantozzi, La
riforma osservante dei monasteri delle clarisse dell'Italia centrale, «Archivium
Franciscanum Historicum», 23 (1930), pp. 361-382, 488-550.
(78) A.S.V., Provveditori sopra monasteri, b. 1, reg. I, cc. 6-7: 17 set. 1521,
decreto del consiglio dei dieci; 18 ott. 1521, copia dell’approvazione di Leone X;
