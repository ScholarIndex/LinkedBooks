194
JADRAN FERLUGA
titolo Politica, economia, religione che occupa buona parte del secon-
do e purtroppo ultimo volume della mai portata a termine Storia di
Venezia, uscito nel 1957 (pagg. 69-476). Il capitolo On the eve of
the fourth Crusade del volume IV della «Cambridge Medieval Hi-
story» (si tratta della seconda edizione del 1966) che contiene la sto-
ria dell’Impero bizantino e che fu edito due anni appresso nell’«Archi-
vio Veneto» col titolo Venezia fino al tempo della quarta Crociata,
mi pare indichi chiaramente due significativi momenti di valore storio-
grafico: la scelta del tema, cioè, e dell’autore. La penetrazione dei
Veneziani nell’Oriente è stata un fattore di tale portata per lo svilup-
po di Bisanzio che a ragione ha ottenuto nella CMH un capitolo spe-
ciale e gli editori si sono rivolti appunto al Cessi come al miglior co-
noscitore del tema. L’aspetto generale di un’epoca non è stato mai
trascurato dal Cessi ed egli vi tornava di tanto in tanto come nell’ar-
ticolo Oriente ed Occidente nel medio evo, pubblicato in Questioni
di storia medievale nel 1946.
La caduta dell’esarcato d’Italia, a cui egli dedicò la comunica-
zione Le prime conseguenze della caduta dell’esarcato ravennate nel
751, pubblicata non a caso negli «Atti del V Congresso internazio-
nale di studi bizantini» tenutosi a Roma nel 1936, non aveva pro-
dotto nella provincia della Venezia una rottura con Costantinopoli
ed essa continuò a far parte dell’Impero d’Oriente. Le cose cam-
biarono in parte durante i primi decenni del secolo IX ed il conflitto
fra il nuovo Impero nell’Occidente e l’Impero orientale terminò con
gli accordi dell’814, alcune volte confermati anche più tardi. In se-
guito ad essi la provincia lagunare, ormai governata da duchi indigeni
residenti nel nuovo centro amministrativo di Rialto, era e restava an-
cora bizantina; la sua appartenenza all’Impero d’Oriente rafforzava
anzi la sua autonomia sia coi titoli bizantini sia con l’abbandono da
parte bizantina della custodia del mare ai Veneziani. Il passaggio da
«provincia a ducato» è stato oggetto di una serie di studi ed analisi
tra cui è da citare in primo luogo l’articolo sul Bizantinismo venezia-
no del 1961, ripubblicato quale comunicazione negli «Atti del XII
Congresso internazionale di studi bizantini», tenutosi a Ohrid in
Jugoslavia nello stesso anno, ma vanno aggiunti anche gli articoli
Provincia, ducato, regnum nella Venezia bizantina del 1965 — no-
tare il caratteristico titolo! — e L”investitura’ ducale del 1968.
