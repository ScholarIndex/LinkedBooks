MONASTERI DI AGOSTINIANE A VENEZIA
49
S. Maria degli Angeli (39). Questo provvedimento, attuato nel giro
di un anno, pone il monastero muranese sulla stessa linea di altri,
come quello dei camaldolesi di S. Michele di Murano, per i quali il
Barbo sta rivedendo in quegli anni gli statuti.
Il rinnovamento viene attuato silenziosamente nel giro di pochis-
simo tempo e trova conferma della sua validità non solo nell’affluen-
za di giovani desiderose di una vita veramente consacrata a Dio, ma
anche in qualche documento ufficiale da cui si può intuire il successo
dell’iniziativa del papa. Nel 1438, per esempio, lo stesso Eugenio IV
concede a S. Maria degli Angeli, dove sono oltre quaranta religiose,
le rendite ed il monastero di S. Lorenzo nell’isola, ormai semisom-
mersa, di Ammiana f40), mentre le benedettine che lo abitano si rifu-
giano a S. Margherita di Tornello. Pochi anni dopo, verso la metà del
secolo, Costanza, figlia di Francesco Barbaro, nonostante la posizione
del padre e l’importanza della famiglia, è costretta ad attendere per
poter raggiungere la sorella Ginevra nel monastero muranese dove,
per mancanza di spazio, non si accolgono nuove religiose. Questa
circostanza spinge il senato a scrivere a Roma affinché il priorato di
S. Giustina, abbandonato dall’ordine di S. Brigida, venga concesso alle
agostiniane «cum monasterium Beate Marie de Angelis de Muriano
sit illius venerationis et observatie que ab omnibus facile intelligitur
et propter laudabilem et regularem vitam venerabilis abbatisse et mo-
nialium ipsius monasterii auctus est numero earum in modum quod
absque magna incommoditate stare non possunt» (41). Cinque anni
(39) Corner, E.T., II, p. 266: 18 nov. 1432; L. Pesce, Ludovico Barbo
vescovo riformatore, in Riforma della chiesa, cultura e spiritualità nel Quattro-
cento veneto, cit., pp. 135-159. Ludovico Barbo viene incaricato da Eugenio IV
tra il 1435 ed il 1443 di visite straordinarie presso comunità femminili per re-
staurarvi la vita claustrale (I. Tassi, Ludovico Barbo (1381-1443), Roma 1952,
pp. 76-78; cfr. anche F.G.B. Trolese, Ludovico Barbo (1381-1443) e la con-
gregazione monastica riformata di S. Giustina: un settantennio dì studi, in
Fonti e ricerche di storia ecclesiastica padovana, VII, 1976, pp. 35-78).
t40) Corner, E.T., II, pp. 275-276: 21 lug. 1438. S. Lorenzo di Ammiana,
a cura di L. Lanfranchi, Venezia 1947.
(41) A.S.V., Senato mar, reg. 3, c. 65v. Secondo la tradizione la chiesa di
S. Giustina è fondata nel VII secolo da S. Magno, vescovo di Oderzo; alla
fine del 1100 sembra dipendere dall’abbazia di S. Ilario; all’inizio del XIII se-
colo è officiata da canonici ed eretta in priorato (Corner, E.V., XI, pp. 198-201;
SS. Ilario e Benedetto e S. Gregorio, a cura di L. Lanfranchi e B. Strina,
