MONASTERI DI AGOSTINIANE A VENEZIA
55
4. Dal movimento osservante al concilio di Trento.
Una vera riforma del monacheSimo femminile comincia ad es-
sere attuata a Venezia nei primissimi anni del Cinquecento e trova
il suo punto di forza nel fatto che il potere politico e quello reli-
gioso operano congiuntamente. Accanto ai patriarchi Tommaso Do-
na, domenicano osservante, Antonio Surian, certosino, Alvise Con-
tarmi, canonico regolare alla Madonna dell’orto, e soprattutto An-
tonio Contarmi, della congregazione dei canonici di S. Salvador,
operano il senato ed il consiglio dei dieci che con multe, bandi e
prigione cercano di eliminare gli appoggi esterni delle monache con-
ventuali. Mentre il doge scrive a Roma per ottenere la revoca di
quei brevi che danno licenza alle religiose di abitare dove deside-
rino, i «pregadi» approvano nel 1501 una parte con cui si ingiunge a
tutti i nobili di non cercare di ottenere simili licenze ed alle mo-
nache di presentare i brevi pontifici di esenzione entro otto giorni al
patriarca che viene, in questa occasione, dotato della più ampia li-
bertà di agire in materia da parte dell’autorità civile l64). Il peso
politico della Serenissima determina papa Alessandro VI ad affidare
ufficialmente, nel 1502, la riforma al patriarca di Venezia, cui è af-
fiancato l’abate di S. Tommaso dei Borgognoni di Tornello, invitan-
dolo a ricorrere eventualmente anche all’aiuto del braccio secolare (65).
In questo clima di rinnovamento viene fondato il primo mona-
stero di eremitane della laguna veneziana, S. Giovanni Laterano,
che nel giro di pochi anni si trova ad essere il punto di forza at-
traverso cui la riforma osservante penetra nelle comunità conven-
tuali di Venezia. La fondatrice è una monaca dei SS. Rocco e Mar-
gherita di nome Mattia che, abbandonato il monastero e poi pen-
titasi, si ritira a vivere con alcune compagne presso l’oratorio dei
Í64) A.S.V., Senato terra, reg. 14 c. 6: 22 mar. 1501.
(6S) A.S.V., Consiglio dei dieci, codici, reg. 114, «De virginibus sacris pie
emendandis» cc. 9-llv: 12 mag. 1502, Alessandro VI al patriarca di Venezia;
6 set. 1502, Alessandro VI al patriarca ed all’abate di S. Tommaso dei Borgo-
gnoni. «De clericis improbis rite plectendis» è il titolo della seconda parte di
questo piccolo codice contenente una serie di atti in materia di chierici e reli-
giose raccolti a cura del consiglio dei dieci. Cfr. Cartografia, disegni, miniature,
delle magistrature veneziane, catalogo della mostra a cura dell’A.S.V., Venezia
1984, p. 48 n. 76.
