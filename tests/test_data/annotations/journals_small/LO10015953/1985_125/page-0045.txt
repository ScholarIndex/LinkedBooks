44
MARIA PIA PEDANI
costruirlo «extra burgo Sanctorum Quadraginta» l27). Atterrite pe-
rò dalla minaccia di ungati e carraresi esse lo abbandonano alcuni
anni dopo (1364) per rifugiarsi a Venezia dove nel 1375 ne erigono
un altro dedicato a S. Girolamo Í28).
Ultima fondazione agostiniana del XIV secolo a Venezia è S. Al-
vise, eretto nel 1388 in onore di S. Luigi (vulgo Alvise) d’Angiò ve-
scovo di Tolosa da Antonia Venier, appartenente ad una nobile fa-
miglia e cugina del doge, che vi si ritira per professare la regola di
S. Agostino. Malgrado i legami con l’aristocrazia ed il mondo politi-
co della fondatrice, questo monastero ha all’inizio vita grama tanto
che nel giro di alcuni anni le monache si riducono a due: acquista
importanza solo dopo il 1411, quando vi trovano rifugio delle ago-
(27) Ibidem, II, pp. 121-122: 13 set. 1340, il vescovo di Treviso concede
sia fondato il monastero «sub ordine et observantia religionis per eundem
sanctissimum Ieronimum confessorem dum adhuc vitam diceret in humanis
tradite ad Eustochium sacram Deo virginem, quam Bethleem cum principalibus
Deo dicatis virginibus sub eius ordinis observationibus conclusit, ac omnia iuxta
regulam beatissimi Augustini condoctoris eximii institutam et per Sedem Apo-
stolicam approbatam». Cfr. anche C. Agnoletti, Treviso e le sue pievi, Tre-
viso 1897-98, vol. I, p. 232.
Non mi è chiaro che cosa si intenda con l’espressione «ordine di S. Giro-
lamo» che pure è usata, a Venezia, nel corso dei secoli, anche per altri mona-
steri come S. Girolamo (dal 1375), Spirito Santo (fine XV sec.), S. Caterina
(intorno al 1500 ?), S. Martino di Murano (dal 1501) e S. Maria dell’orazione
a Malamocco (dall’inizio del XVII see.). Comunque queste comunità femminili
non risultano legate alle varie correnti di gerolamini stabilitesi a Venezia: né
a quella del beato Pietro Gambacorta da Pisa, né a quella di S. Girolamo di
Fiesole. I primi, giunti nelle lagune nel 1393 e stabilitisi nella zona dell’Angelo
Raffaele, nel 1422 ottengono anche l’ospedale di S. Giobbe a cui rinunciano
nel 1425, per fondare infine, nel 1432, il romitorio di S. Sebastiano, soppresso
solo nel 1810 (Saianello, op. cit., pp. 125 e segg., 213; Corner, E.V., V,
pp. 285-325; XII, pp. 97-100). Nel 1439 invece gli eremiti di S. Girolamo di
Fiesole ottengono dai benedettini di S. Giorgio maggiore l’isola di S. Maria
della cavana detta «delle grazie»; soppresso il monastero nel 1668, essa viene
comprata dalle cappuccine (ibidem, Vili, pp. 290-319).
(28) Ibidem, II, pp. 107-108, 123-124. Nel 1436 Eugenio IV unisce a S.
Girolamo S. Andrea di Ammiana, già appartenente ai canonici regolari (nel
documento pontificio conservato in A.S.V., S. Girolamo, b. 6 perg., S. Andrea
è detto dell’ordine di S. Benedetto; cfr. a questo proposito il Corner, E.V.,
II, pp. 139-142, E.T., III, p. 327). Nel 1549 S. Girolamo ottiene anche S. Adria-
no di Costanziaca con le sue pertinenze tra cui S. Angelo di Zampenigo; nel
1551 il senato veneziano conferma l’unione (A.S.V., Senato terra, reg. 37, cc.
88V-89).
