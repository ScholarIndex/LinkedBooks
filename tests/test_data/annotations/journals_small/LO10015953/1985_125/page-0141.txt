140
NOTE E DOCUMENTI
chezza» (B). Corre voce infatti, egli dice, voce alla quale non vuol
prestar fede, «che la onorevole Giunta Municipale abbia eletta una
Commissione di cinque soli incaricata a dare in proposito il suo
voto, e della quale farebbero parte tre assessori. Il numero di cin-
que commissari, osserva giustamente il Gloria, sarebbe troppo scar-
so, poiché i tre assessori, i quali devonsi ammettere favorevoli alla
Giunta stessa, proponente, sarebbero in maggioranza, mentre gli
altri due, anche se contrari, sarebbero di necessità in minoranza,
quindi soccombenti sempre nelle discussioni e decisioni» (24). Cosa,
dunque, «alquanto irregolare» C25). Il Gloria aveva detto di non voler
prestare fede a queste voci, ma evidentemente non dovevano esser
del tutto campate in aria, se in una nota aggiunge che «i tre asses-
sori eletti sarebbero il prof. Francesco Turri presidente della Com-
missione stessa, l’aw. Cesare Formiggini, l’avv. Adolfo Cardin Fon-
tana, gli altri due il doti. Edoardo Vecchiato e il prof. Andrea Mo-
schetti, direttore del Museo Civico» i26).
Da che cosa deriva dunque il desiderio di cambiar questi nomi?
Dal «voler fare innovazioni», risponde il Gloria. «Ebbene — conti-
nua — si facciano, anche noi le desideriamo, ma innovazioni utili,
non dannose, quale il proposto mutamento o alterazione qualunque
dei nomi antichi delle nostre vie» (27).
E quanto al cosiddetto patriottismo, il Gloria cita nuovamente
il senatore professore, che già prima aveva lodato: «Io non capisco
affatto la smania — scriveva il senatore al Gloria — di mutare i
nomi delle vie o la capisco anche troppo. Non è la prima volta che
il patriottismo, o quello che si crede tale, serve alla rettorica; ma di-
sgraziatamente nel caso è una rettorica che, a mio modo di vedere,
fa ai pugni col patriottismo vero» (28).
Ciò per quanto riguarda il pensiero del Gloria su questo impor-
tante settore della toponomastica cittadina.
Ma un’altra constatazione si deve fare leggendo questi due opu-
scoli: l’estrema scrupolosità dello studioso anche in questo settore.
Nell’opuscolo infatti, pubblicato nel ’99 dall’Accademia di scienze,
lettere ed arti di Padova, egli fa seguire alle sue considerazioni gli
f23) ibidem, p. 13.
(24) ibidem, pp. 13-14.
t25) ibidem, p. 14.
i26) ibidem, p. 14.
(27) ibidem, p. 16.
(28) ibidem, p. 17.
