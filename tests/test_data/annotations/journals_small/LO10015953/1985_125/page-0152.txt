RECENSIONI
151
tempo gli appartenevano o dell’arricchimento agli inizi del ’500 e del
successivo impoverimento della famiglia contadina Moretti.
Le sorti delle proprietà del monastero benedettino delle monache di
San Teonisto di Treviso sono invece caratteristiche del modo in cui erano
amministrati i beni ecclesiastici. Conventi e monasteri preferivano spesso
garantirsi un limitatissimo ma sicuro utile mediante l’affidamento dei
campi ai contadini, piuttosto che accollarsi gli incerti oneri di una ge-
stione diretta. La terra veniva consegnata con contratti di affitto o di
colonia che solo apparentemente avevano scadenza triennale o quinquen-
nale, ma che più frequentemente si rivelavano contratti di colonia o lo-
cazione perpetua a causa dei lunghissimi intervalli di tempo intercorrenti
tra una stipula e il successivo rinnovo. Ma malgrado l’esiguità dei canoni
frequentemente i contadini si rivelavano insolventi e quando le monache
tentavano di ottenere dalle magistrature veneziane giustizia non riuscivano
il più delle volte ad ottenere soddisfazione, poiché nel frattempo al po-
vero contadino era subentrato un patrizio veneto o un ricco mercante
cittadino che, offrendosi di pagare i vecchi debiti, succedeva in un con-
tratto che egli pretendeva di ritenere di enfiteusi.
L’intervento dei cittadini, patrizi e non, ebbe dunque il risultato di
indebolire col tacito consenso della Repubblica le proprietà ecclesiastiche
e di eliminare radicalmente il ceto abbastanza diffuso dei contadini pro-
prietari, rendendo la terra, come mai era stata in precedenza, soprattutto
oggetto di investimento e di speculazione. Ma il comportamento del patri-
ziato che iniziava ad occuparsi di campagne era ancora contradditorio, o
almeno così pare, osservando la condotta dei Priuli che, tra i patrizi ve-
neti, erano coloro che a Marcon detenevano la maggiore quantità di campi.
Significativo è il passaggio graduale dalle grandi attività mercantili nel
Mediterraneo all’investimento nella terra. A metà ’500 tuttavia ancora
ingenti erano gli interessi mercantili e industriali. Nel 1548 i Priuli erano
alla guida di una compagnia commerciale attiva tra la Siria e Venezia;
contemporaneamente a Bassano disponevano di attrezzati filatoi. Una gam-
ma tanto differenziata d’interessi induce Fassina a sostenere che le tenta-
zioni mercantili e industriali erano ancora preponderanti e che gli acquisti
crescenti di terra servivano più che altro da «supporto» alle iniziative
imprenditoriali.
Il ritmo frenetico che aveva caratterizzato l’evoluzione del regime
fondiario nel XVI secolo si placò nel Seicento. L’Autore ne ricava l’im-
pressione che il mercato della terra dovette allora bloccarsi per mancanza
di offerta. Una situazione di stallo che si protrasse sino al 1740, animata
solo sul finire del ’600 dai progressivi acquisti di terre di due famiglie di
piccoli negozianti veneziani, i Valentini e gli Astori, i quali, secondo un
costume abbastanza diffuso in un ceto medio di goldoniana memoria
sinora mai adeguatamente studiato nei suoi riflessi economici, dimostra-
rono un crescente interesse all’investimento fondiario. Nella seconda metà
del secolo invece prese il via il drastico ridimensionamento della proprietà
ecclesiastica, conclusosi in età napoleonica con la sua pressoché completa
dissoluzione.
Il libro si conclude con utilissime annotazioni sulle condizioni di vita
