96
EGIDIO ROSSINI
nieri», ma ne arrivano di nuovi e talvolta si tratta di persone di
qualche prestigio sociale. Nel 1471 gli utilitaristi residenti e di Isola
sono ancora in maggioranza. In località Caleselle sono stati assegnati
2 campi (0,6 ettari) tra prato e palude a Pietro da Imola, rettore
della chiesa di San Michele alla Porta di Verona, non in beneficio,
ma mediante normale locazione (47). Con lui la presenza dei citta-
dini diventa più massiccia, per cui si può parlare di una vera e pro-
pria penetrazione.
Un tale fatto propone una alternativa: mancanza di disponibilità
locale nella gestione della terra, oppure diffusione di attività sosti-
tutive o, al limite, indigenza generale, perché un insediamento sia
pur modesto su una terra da coltivare richiede una serie di scorte
che allora forse tutti non si potevano permettere. Purtroppo questi
interrogativi sono destinati a non avere una risposta sicura, anche
se dalle decimationes pare tutto il contrario (48). Ma sullo spinoso
problema delle decime è sempre necessario distinguere le entrate di
diritto privato per la concessione di terre con riserva di dominio
(decime dominicali) da quelle sacramentali, delle quali al parroco
spetta solo il quartese, mentre di norma era il vescovo che ne ge-
stiva l’amministrazione. Tuttavia ricerche attendibili sino ad oggi
condotte non ci permettono di dare una risposta a questi quesiti, e
soprattutto non si conoscono a sufficienza i rapporti che intercor-
revano fra la pieve e l’ordinario diocesano (49).
Ritornando alle nostre locazioni, per puro dovere di cronaca si
ricorderà che nel 1471 l’arciprete Giovanni Boccasio, sempre pre-
sente agli atti di concessione, su 32,8 ettari di terra ne assegnò ben
14,8, pari al 45,1%, a utilitaristi residenti a Verona, il che non è
certamente poco.
(47) Si tratta di un appezzamento a prato e in parte incolto (palude) sito in
contrada Caleselle, sive Tregnoni. Il fitto di una lira annua era abbastanza
rimunerativo.
(48) Archivio di Stato di Verona, Archivio del Comune, proc. 1328.
(49) Per i problemi inerenti alle decime si veda la dottrina esposta dal Del
Giudice V., Istituzioni di diritto canonico, I, Milano 1932, pp. 200 e segg.,
ove una tale problematica è stata lucidamente esposta. Per quanto riguarda
Verona — terra veneta — ancora troppo poco si conosce degli episcopati di
Angelo Barbarigo (1406-08), Guido Memmo (1409-38), Francesco Condulmer
(1438-53), Ermolao Barbaro (1453-71) e dell’ex arciprete di Isola Giovanni
Michiel (1471-1503), ossia del gruppo dei vescovi veneziani.
