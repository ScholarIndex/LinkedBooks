NOTE E DOCUMENTI
139
buoni padovani — scriveva al Gloria questo senatore — volendo
distrutta (col mutamento dei nomi delle vie) tanta parte della loro
storia, o almeno offuscata, quasi ne avessero vergogna, non hanno
certamente pensato che la prima vita di un popolo è quella del co-
mune, e che non si farà mai abbastanza per tenerne desta la me-
moria» (17). E continua: «la stessa Roma si è ben guardata dallo
sbattezzare le antiche vie» (I8). Naturalmente il senatore non poteva
sapere che a distanza di circa mezzo secolo anche Roma avrebbe
mutato la denominazione di «piazza dell’Esedra» in «piazza della
Repubblica».
Ma allora sia Roma che Firenze e la nostra Venezia erano anche
sotto questo aspetto città esemplari, e lo sottolinea il Gloria: «Can-
giare i nomi antichi delle vie è non curare l’assennato esempio di
altre illustri città, di Venezia, di Firenze oltre che di Roma» (19).
Anche la nostra Venezia era dunque di esempio, in questa conserva-
zione del passato, alla dotta Padova.
La massima quindi del Gloria, conforme a quella dell’Accademia
di scienze, lettere e arti di Padova, è questa: «dare a strade nuove
nomi nuovi e lasciare i nomi vecchi alle vecchie» (20).
Se poi qualcuno potesse pensare che valga la pena di mutare i
nomi di alcune vie perché le si ritengono di lieve importanza, lo stu-
dioso fa notare che «gli archivi pubblici e privati non furono sinora
studiati bene che in minima parte» (21) e che «possono quindi esi-
stervi documenti i quali dimostrino in seguito quelle vie anche di
maggiore importanza delle altre» Í22).
L’appello, naturalmente, veniva rivolto alla Giunta Municipale
di Padova. E qui il Gloria è costretto a parlare «con la dovuta fran-
(17) ibidem, p. 9.
(18) ibidem, p. 9.
(19) ibidem, p. 9.
(20) ibidem, p. 9. La stessa Accademia di SS.LL.AA. di Padova, nell’adu-
nanza ordinaria del 25 giugno 1899, terminata la lettura della memoria di Andrea
Gloria, deliberava «di manifestare all’onorevole Giunta Municipale il voto che
il mutamento dei nomi delle vie di Padova venga limitato ai casi in cui la nu-
merazione delle case lo esiga imperiosamente, rispettando però sempre i nomi
che ricordino qualche fatto o tradizione storica; e che qualora si deva procedere
all’unificazione dei nomi d’una stessa via, si scelga tra i vecchi quello che ha
maggiore importanza storica» («Atti e Memorie dell’Accademia di SS.LL.AA. in
Padova», cit., p. 256).
(21) ibidem, p. 9.
(22) ibidem, p. 9.
