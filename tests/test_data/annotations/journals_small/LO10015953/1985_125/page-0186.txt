186
JADRAN FERLUGA
scovi istriani di tornare all’obbedienza dell’arcivescovo grádense del
771-772 (vol. I, n. 31);
f) Placito del Risano dell’804, fonte unica per la storia della
provincia bizantina dell’Istria, che però ha trovato ben poco apprez-
zamento da parte degli studiosi di storia bizantina (vol. I, n. 40,
nonché il n. 43, in cui Ludovico I conferma nell’814-820 al patriar-
ca Fortunato e agli istriani privilegi, di cui godevano, e il giudicato
di Risano, e il n. 50, cioè la sinodo mantovana dell’827);
g) Il divieto di commercio di schiavi del 960 ((vol. II, n. 41);
h) Il divieto di commercio con i Saraceni del 971 (vol. II, n. 49);
i) Il sigillo [sic] degli imperatori Basilio e Costantino a favore
dei Veneziani del 992 (vol. II, n. 68).
Da ricordare sono ancora le iscrizioni quivi edite, tanto quelle
del pavimento della chiesa di Sant’Eufemia di Grado, quanto e so-
prattutto quella di Torcello del 639-640 (vol. I, n. 4 e 16).
Riguardano l’Italia bizantina anche cronache fra le quali la più
importante è certamente l’«Origo civitatum Italie seu Venetiarum»,
cioè il Chronicon Altinate et Chronicon Grádense, di cui il Cessi
curò l’edizione già nel 1933. Essa è un «coacervo di brani storici»,
come la definì l’editore stesso che la datò fra il 1081 ed il 1204.
Non è il caso di farne qui l’analisi, che d’altronde è stata fatta
tanto dall’editore quanto da tanti valorosi studiosi, dal Besta al
Simonsfeld, al Monticolo, al Cipolla, al Carile; vorrei invece solo
ricordare che nella «editio tertia» si trova una lista, in parte com-
mentata, degli imperatori bizantini, che, se anche non apporta so-
stanzialmente niente di nuovo, è tuttavia documento di un certo
interesse per le conoscenze che (probabilmente nei secoli XII-XIII)
si aveva in Occidente dell’Impero d’Oriente.
Né attirò meno l’attenzione del Cessi l’epoca tarda del Due-
cento e Trecento; anzi i suoi primi interessi volsero appunto ad essa.
Seguendo lo sviluppo delle magistrature veneziane, uscivano, grazie
alle sue fatiche, ben tre volumi delle Deliberazioni del Maggior Con-
siglio (1950, 1931 e 1933) e, insieme con Paolo Sambin e Mario
Brunetti, le Deliberazioni del Consiglio dei Rogati (1960 e 1961).
Dire che le deliberazioni del Maggior Consiglio per il periodo pub-
blicato, cioè dalla metà del XII alla fine del XIII secolo, contengono
