NOTIZIE
161
indicazioni o suggerimenti metodologici (rispettivamente, per la prima sezione
il saggio Per una storia delle comunità, e, per la seconda, il saggio Lo spiegare
e il comprendere. Ipotesi per uno studio socio-istituzionale delle comunità rurali
d’antico regime). Sulla scia di tali «suggestioni» vengono presentati, nella pri-
ma sezione, i contributi di Ugo Soldà e Michael Knapton, Documenti ammi-
nistrativi per una nuova storia dei contadi veneti nel Quattrocento: il libro dei
manifesti e colte della comunità di Castelgomberto (1446-1452), di Sonia Re-
sidori, Tra demografia storica e storia della popolazione. Una comunità, una
regione: Lendinara e il Veneto nell’Ottocento, di Giovanna Cappelletto, Balie
ed esposti nel secolo XVIII. Risultati di una rilevazione seriale sul territorio
veronese, e di Walter Panciera, Note per uno studio sull’industria del refe a Salò
nella seconda metà del XVIII secolo, e, nella seconda sezione, i contributi
di James S. Grubb, L’economia rurale e gli estimi del territorio di Vicenza
(1519-1606), di Natascia L. Carlotto, Potere signorile e comunità rurali in
alcuni documenti vicentini del Trecento, di Ferruccio Vendramini, Gli ordina-
menti regolieri di Sappada e Caviola nell’Agordino (1591-1596), di Mauro Pit-
ted, I beni comunali nella Terraferma veneta, di Marco Pozza, I cavarzerani
e la regolamentazione delle acque negli statuti di Lendinara del 1521, e di
Michele Fassina, «Astrenzer i contadini e lasciar stare il monastero». Le disav-
venture delle proprietà di un ente ecclesiastico in una comunità contadina
del XVI secolo.
Una nota nuova e originale è rappresentata dalle «Rubriche», che forniscono
notizie di vario genere assai utili su enti e istituzioni della nostra regione e
presentano un interessante confronto fra le esperienze delle ricerche di storia
veneta e quelle di altri studiosi italiani e stranieri ugualmente impegnati
a studiare le comunità rurali e una suggestiva comparazione fra gli studi del
passato e quelli del presente, non trascurando quindi neppure i problemi del
nostro tempo.
Un bel volume certamente, ricco di prospettive nuove e di contributi ori-
ginali, che lascia ben sperare sul futuro di questo nuovo periodico. Pure la ve-
ste editoriale è sobria ed elegante, anche se forse il formato è piuttosto discu-
tibile perché non proprio tanto maneggevole. Peccato infine che il sommario
che apre il volume non abbia le pagine di rinvio dei diversi contributi e co-
stringa quindi il lettore a ricorrere alle testatine per individuare la colloca-
zione dei singoli lavori. [F. S.] *
* Finito il silenzio che durava dal 1968, è iniziata una nuova serie di «Le
Venezie francescane», rivista semestrale di storia, arte e cultura promossa dalla
Provincia veneta dei frati minori a cura dell’Associazione culturale france-
scana di Padova e scientificamente diretta ora da Antonio Rigon.
Dopo una presentazione tesa a chiarire il significato da attribuirsi alla ri-
presa delle pubblicazioni e il programma, rispondente alle odierne esigenze
storiografiche di una diversa e più severa impostazione di ricerca che i re-
sponsabili dell’iniziativa si prefiggono, questo primo fascicolo (gennaio - giugno
1984) si apre con l’articolo di E. Barile, Tra l’aristocrazia della Marca trevi-
giana alla caduta di Ezzelino: una sentenza di frate Alberto vescovo di Treviso
(19 novembre 1257). Il ritrovamento della sentenza, qui edita e puntualmente
analizzata, che il vescovo Alberto in esilio a Venezia pronunciò, in seguito alla
delega ricevuta da Alessandro IX, il 19 novembre 1257, sentenza che reinte-
