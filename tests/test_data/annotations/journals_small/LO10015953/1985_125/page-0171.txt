170
NOTIZIE
La puntualità delle informazioni qualifica la monografia come un resoconto
definitivo e fa auspicare una continuazione della trattazione fino al pieno
Novecento. [M.N.]
* L’attenzione che da alcuni anni va orientandosi verso le espressioni della
religiosità popolare colte nelle loro manifestazioni storiche trova, in territorio
vicentino, un’ulteriore conferma in due pubblicazioni che tendono a illustrare
la presenza, la tipologia e le radici storiche dei «capitelli» nelle aree limitate
di alcuni singoli paesi. La prima rassegna (L. Panozzo, I Capitelli di Cogollo del
Cengio e di Coltrano. Aspetti di religiosità popolare e di folklore, Thiene
1984, ρρ. 163), che investe due territori situati in provincia di Vicenza, ma
appartenenti alla diocesi di Padova, appare condotta con serietà di documen-
tazione e con ampiezza di riferimenti bibliografici ed archivistici: cosicché il ca-
pitello viene non solamente descritto (e spesso riprodotto in fotografia), ma
anche ricostruito nella sua genesi e inserito in quel filone di pietà popolare e
di credenze e usi folkloristici che è patrimonio proprio e inconfondibile dei
due paesi finitimi. Per Cogollo del Cengio sono recensiti 37 capitelli esistenti,
5 scomparsi, 14 croci (di cui 3 scomparse); per Caltrano sono illustrati 17 ca-
pitelli esistenti, 2 scomparsi, 21 croci (di cui 10 scomparse). La seconda pub-
blicazione (F. Coman, «Capitei», sacelli e oratori di Breganze e di Maragnole.
Saggio sull'edilizia popolare sacra, con la collaborazione di L. Bozzetto, Thiene
1984, pp. X+109) manifesta invece un carattere esclusivamente descrittivo:
dei 69 capitelli, 2 sacelli e 9 oratori, presenti nel territorio (provincia e diocesi
di Vicenza), vengono forniti soltanto alcuni dati illustrativi, per lo più poveri
di spessore storico e privi di un qualsiasi tentativo di supporto documentario.
[M.N.] *
* È pur vero che l’obiettivo primario, felicemente conseguito, del saggio di
P. Bertoli - E. Ghiotto, La fabbrica di panni alti di Nicolò Tron a Schio.
Note di storia e archeologia industriale, Schio 1985, pp. 70, era quello di
identificare la esatta ubicazione dell’opificio che, su iniziativa di N. Tron,
segnò il decollo dell’industria tessile a Schio, ponendo le condizioni per la
successiva stabilizzazione e crescita della stessa nell’epoca «rossiana»; ma i me-
riti dello studio, condotto con rigorosa precisione filologica e tecnica, vanno
ben al di là del risultato previsto. Esso non soltanto chiarisce, in modo defi-
nitivo, la data di inizio dell’attività laniera del Tron a Schio (1718), ma segue le
varie fasi, non sempre positive, della azienda, ne indica le modalità di svi-
luppo, l’importanza assunta nel tessuto urbanistico e sociale della Schio set-
tecentesca, la esemplarità del passaggio da una «fabbrica» intesa come mero
«ramo di lavorazione» (p. 16) all’organizzazione che, «avendo realizzato una
concentrazione di maestranze specializzate, una verticalizzazione interna delle
operazioni, degli investimenti fissi di qualche rilievo, si può considerare fab-
brica in senso moderno» (p. 31). Cosicché non suona improprio l’invito a una
tutela, di cui si facciano carico gli enti pubblici, dell’antico edificio che è
testimonianza autorevole, in campo nazionale, di quella fase del processo di
industrializzazione che oggi viene definita come archeologica. Il volumetto è
prezioso anche per le eloquenti tavole (soprattutto riproduzioni di mappe set-
tecentesche) che corredano e chiariscono il testo, per il glossario e per i do-
cumenti inediti che sono esibiti nella Appendice. [M.N.]
