168
NOTIZIE
il proprio contenuto e il proprio fine, che sono quelli di una «aggregazione di
forze intellettuali ‘non separate’, ma in stretto collegamento con l’esperienza
viva della popolazione, e di ricomposizione culturale del territorio» (Editoriale
del fascicolo a. II, n. 1 - febbraio 1984, p. 5).
Il citato studio di Fontana, apparso appunto nel secondo numero della Ri-
vista (pp. 33-40), illustra il germinare di un gruppo liberal- moderato nel primo
trentennio delTÓttocento, dal quale sarebbe derivata, verso la metà del secolo,
nella parte traente della borghesia vicentina una precisazione e consapevolezza
della propria fisionomia in senso progressista. Questa nuova volontà e coscienza
di apertura culturale sarebbe stata favorita dal rapporto schietto e fecondo che
alcuni intellettuali del Vicentino ebbero con Pietro Giordani (è il caso, soprat-
tutto, di Pompeo Dal Toso e di Francesco Testai o con Ugo Foscolo e Gino
Capponi (è il caso del conte Girolamo Egidio di Velo). L’a. si richiama non
solo a carteggi editi, ma anche a una cronaca manoscritta conservata presso la
Biblioteca Bertoliana di Vicenza.
Su temi più strettamente locali, ma condotti con dignità scientifica, vertono
alcuni altri saggi di cui mette conto almeno una citazione bibliografica: A.
Saccardo, Tretto: appunti toponomastici, pp. 47-52; B. Ricatti Tavone, L’e-
redità palladiana nelle opere di Gaetano Rezzara architetto neoclassico in Ar-
gentina e a Schio, pp. 89-101; A. Ranzolin, Un archivio privato sconosciuto:
l’archivio Zerbato-Clementi ora presso la Biblioteca Civica di Màio, pp. 103-
108 (si dà descrizione del fondo archivistico, in riordino, che comprende do-
cumenti a partire dal XV secolo). È da segnalare altresì l’ulteriore contributo
(La cultura tradizionale. Gli attrezzi del «marangóne: <de piòne», pp. 61-88)
che il «Gruppo di ricerca sulla civiltà rurale» — a cui si deve l’ormai classico
Civiltà rurale dì una valle veneta. La Val Leogra, Vicenza 1976 — apporta
alla conoscenza e alla salvaguardia di espressioni tipiche del mondo contadino-
artigianale che era proprio della vallata fino ad anni recenti, ma definitivamen-
te rimossi. Con precisione descrittiva vengono proposte le schede illustrative di
diciannove tipi di pialle per falegname: di ciascun arnese sono indicati il nome
dialettale e, ove ci sia, il corrispondente italiano, le misure, l’uso specifico, le
componenti, le varianti, l’area di diffusione, ed è data inoltre un’efficace ri-
produzione grafica. [M. N.] *
* Nel novembre 1984 ebbe luogo a Rovereto una giornata di studio dedicata
alla figura e l’opera (molto studiate anche nel passato) di GJB. a Prato (1812-
1883), sacerdote e politico appartenente alla nobiltà trentina, con relazioni di
A. Wandruszka, S. Benvenuti, M. Garbari, U. Corsini e F. Trentini. L’annata
234a (1984) degli «Atti dell’Accademia roveretana degli Agiati», sezione let-
teraria, ne pubblica ora tre. La prima, di M. Garbari, Giovanni a Prato e il
mondo italiano (pp. 17-55), ne presenta la figura di religioso, politico ed
intellettuale impegnato oltre che nel mondo tedesco, ove fu deputato alle diete
di Francoforte, Vienna ed Innsbruck, anche in quello italiano, ove in particolare
teneva strette relazioni con importanti esponenti della cultura e della politica
del tempo, dai quali era oltremodo stimato e richiesto di pareri e consigli. La
seconda, di S. Benvenuti, L’abate Giovanni a Prato tra coscienza civile e
coscienza religiosa (pp. 57-82), espone con chiarezza e ricchezza di documenta-
zione il pensiero religioso dell’ a Prato e la sua visione della Chiesa del tempo,
assai vicini alle posizioni del Rosmini e per i quali si batté anche nell’attività
