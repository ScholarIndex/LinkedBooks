ROBERTO CESSI E LA STORIA BIZANTINA
187
documenti riguardanti direttamente l’Impero bizantino, dal 1204 lo
stato epirota, l’impero di Nicea, la Romania franca e veneta, è tal-
mente ovvio, che non vale la pena di insistere; interessante mi pare
dallo stesso punto di vista invece mettere in rilievo che col tempo
il Consiglio dei Rogati, esistente dalla metà del XIII secolo, ampliò
sempre più le sue competenze in materia di politica internazionale,
militare e di guerra ed infine anche in quella finanziaria.
Sempre rimanendo nell’ambito della storia di Venezia fra le
pubblicazioni di fonti sono da registrare quelle riguardanti il mare
Adriatico, uno di quei temi, strettamente legati all’espansione di
Venezia verso l’Oriente, al quale il Cessi è sempre ritornato con
ampi studi o articoli analitici. Egli ha curato nel 1945 l’edizione di
Paolo Sarpi, Il dominio del mare Adriatico, preceduta da uno studio
sulla politica adriatica di Venezia.
Una delle edizioni del giovane Cessi, che però mostra da quale
scuola egli usciva e le sue alte capacità d’editore, sono i fragmenta
historica ab Henrico et Hadriano Valesio primum edita, il cosid-
detto Anonymus Valesianus, che hanno visto la luce già nel 1913.
Essi sono fonte per la cosidetta «frühbyzantinische Epoche», per il pri-
mo periodo bizantino, riguardanti un frammento il IV e l’altro il
VI secolo, uno l’imperatore Costantino e l’altro Odoacre e Teodorico.
Col cosiddetto periodo tardo romano o primo periodo bizantino
bisogna cominciare l’analisi del contributo di Roberto Cessi alla
storia bizantina. Prima però mi sia permesso di tirare le prime,
anche se parziali, conclusioni:
1) Cessi è stato uno scrupoloso, meticoloso, attento e solerte edi-
tore di testi;
2) le edizioni riguardano fondamentalmente la storia di Vene-
zia e quindi in diverse epoche offrono vari documenti non solo del-
l’Impero d’Oriente e dei suoi rapporti con Venezia, ma anche, e
forse soprattutto, informano sulle più svariate forze attive nel Me-
diterraneo, in quel complesso mondo cioè, nel quale esistettero Bisan-
zio e Venezia, le repubbliche marinare italiane, le città ed i porti da
Pola a Costantinopoli e da Caffa ad Alessandria, dove si muovevano
barbari, crociati e Turchi e ci vorrebbero pagine e pagine per enume-
rale o descriverle tutte:
