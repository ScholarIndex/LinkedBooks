116
EGIDIO ROSSINI
Nel concilio di Lione del 1274 e in quello di Vienna del 1314
si cercò di spiegare che cosa fosse il longum tempus e si disse che
era un periodo che non superava i dieci anni. Ma non fu ancora
sufficiente per fermare l’emorragia del patrimonio della Chiesa. Fi-
nalmente, in una estravagante di Paolo II del 1468, si affermò che
locatio ad longum tempus erano tutte quelle concessioni in uso che
superavano i tre anni (106). Gli ecclesiastici che non avessero osser-
vato ima tale disposizione incorrevano nella scomunica, che impli-
cava, tra l’altro, la perdita del beneficio goduto.
Stando così le cose, a Isola della Scala, almeno dopo il 1471 ci
si sarebbe aspettati una riforma nei contratti che si sono analizzati,
ma nulla di tutto questo si fece e anche i grandi prelati o i dottori
utriusque iuris applicarono la consuetudine. Del resto le opposizioni
che questa extravagante incontrò furono numerose e di natura pre-
valentemente pratica, perché avrebbe creato instabilità nell’assetto
fondiario di quella pieve. La terra infatti ha bisogno di tempi lun-
ghi, di contratti stabili, perché le sistemazioni di superficie sono len-
te ad attuarsi ed erano opere dalle quali non si poteva prescindere.
7) Dominio utile e dominio diretto a Isola della Scala.
L’applicazione dell’extravagante di papa Paolo II del 1468 pare
non abbia avuto effetti pratici almeno né a Isola della Scala, né in
Lombardia, perché i danni che avrebbe comportato sarebbero stati
forse peggiori del rimedio proposto (107). Le locazioni concesse dagli
arcipreti di Isola (cardinali di Santa Romana Chiesa, alti prelati
della curia romana, dottori in diritto), pur mantenendosi al di fuori
dei dettami della canonistica, miravano soprattutto a mantenere la
continuità negli insediamenti e l’efficienza nella coltivazione delle
terre, che un contratto triennale non avrebbe certamente assicu-
rato. Un fatto si deve mettere in evidenza nel sistema di queste
concessioni: erano perpetue solo di nome; nella pratica si adegua-
vano al mutare nel tempo della forza lavoro di cui le singole famiglie
(106) Cfr. Grossi, Locatio..., cit., p. 130 per le indicazioni delle fonti.
(107) Secondo Chittolini questa estravagante non ebbe applicazione pratica
neppure in Lombardia (Chittolini, Un problema aperto..., cit., p. 362: quello
dei tre anni fu «un limite peraltro mai osservato in terra lombarda»).
