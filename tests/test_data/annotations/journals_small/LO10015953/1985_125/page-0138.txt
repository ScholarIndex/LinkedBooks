NOTE E DOCUMENTI
137
arti di Padova (4), e successivamente, poiché, com’egli scrive, «le 50
copie di quell’opuscolo date all’autore dall’Accademia sono ormai
esaurite» (5), anziché ristamparlo integralmente, preferì pubblicarne
un altro dal titolo Delle conseguenze dannose di mutare in Padova
i nomi antichi delle vie, nel quale riproduceva i motivi e le idee
principali già esposti nel precedente, facendovi altre aggiunte. Mi
pare che, anche se si tratta di due piccoli opuscoli, i motivi e i pen-
sieri in essi esposti siano sempre validi e che pertanto sia opportuno
parlarne, pur brevemente.
Sono ben ventiquattro i motivi per i quali l’autore esprime il suo
netto dissenso in merito ad una proposta, che si andava allora facen-
do a Padova, di mutare i nomi delle vie, oltre ai numeri delle case,
proposta, scrive con arguzia il Gloria, «che fecero persone molto
stimabili per altri riguardi e argomenti, ma non tanto edotte e
pratiche in questo» (6).
Naturalmente non starò a ripercorrere uno ad uno tutti i venti-
quattro motivi da lui addotti, ma mi limiterò a sottolinearne i prin-
cipali.
Questi antichi nomi, la maggior parte risalenti a oltre 500 anni
e anche a 1000, indicano, come scrive l’autore, «come si formò gra-
datamente il materiale edilizio della città di Padova, [...] indicano
le vie in cui gli avvenimenti memorabili accaddero, e [...] sono
veri storici documenti, che non possiamo quindi alterare per non
falsare la storia» (7). E senza i nomi delle vie, anche le storie mu-
nicipali «sarebbero manchevoli in una parte loro precipua» (8). In-
fatti, così come «sarebbe grave colpa cancellare e mutare i nomi di
persone, di luoghi e di vie che sono nei documenti su pergamena
0 su carta» (9), altrettanto sarebbe grave mutare le denominazioni
stradali.
Neppure sarebbe una soluzione «ripetere ... i nomi vecchi sotto
1 nuovi» (10) perché, scrive il nostro autore, «dovendosi rinnovare
cogli anni quelle tabelle per guasti, e avvezzandosi cogli anni il po-
(4) «Atti e Memorie della R. Accademia di SS.LL.AA. in Padova», 1898-1899,
nuova serie, vol. XV, disp. IV, pp. 257-314.
(5) A. Gloria, Delle conseguenze dannose di mutare in Padova i nomi antichi
delle vie, Padova, tip. Gallina, 1900, p. 3, n. 2.
(6) ibidem, p. 3.
(7) ibidem, p. 4.
(8) ibidem, p. 5.
(9) ibidem, p. 6.
(10) ibidem, p. 7.
