ISOLA DELLA SCALA NEL SEC. XV
91
almeno una parte di quanto poteva sfuggire tra le maglie di mancate
recognitiones (29).
3) Gli attori di controparte.
Nei contratti l’arciprete si presentava come detentore dei diritti
di dominio diretto — il termine è quello dei documenti — sulla ter-
ra che via via concedeva a utenti. Perciò la controparte entrava in
possesso perpetuo dei diritti di dominio utile: le due componenti
nelle quali si articolava la proprietà della pieve, costituita da appez-
zamenti ridotti a coltura e da aree sulle quali poteva o no sorgere
un edificio in muratura o di paglia (30). Le terre comunque dichiarate
casamentive ossia edificabili erano prestabilite dalla pieve e com-
prendevano sempre uno spazio sufficientemente ampio per aiutare
un ménage familiare oppure una piccola attività artigianale. In altri
casi, invece, le terre predisposte a coltura, o dichiarate tali, erano di
così esigua superficie da essere concepite solo come entità integra-
te in altre attività o beni, che i documenti però non denunciano.
Se dalle formulazioni orali si passa a casi concreti si ricorderà
che Delavanzo del fu Antonio da Isola della Scala il 13 ottobre
1460 ebbe un campo di terra che gli fu confermato nel 1471 (3I);
Zeno Cristoforo Bertaci, unitamente a Greco Barberino del fu Ni-
cola, il 12 ottobre 1496 ottenne in solido tre campi di seminativo
— meno di un ettaro — con viti e pioppi in località Tormene, per-
ciò a ciascuno spettava, almeno, in teoria, il reddito di un campo
(29) Venti dei più significativi documenti di questa raccolta saranno pub-
blicati nel n. XXXIV di Studi Storici Veronesi Luigi Simeoni (1984) in corso
di pubblicazione.
(30) Per i problemi inerenti al contratto feudale, alle sue vicende e trasfor-
mazioni cfr. Grossi P., Locatio ad longum tempus..., dt., pp. 18-19, opera
questa prettamente dottrinale. Per ben circostanziati esempi dell’area lombarda:
Chittolini G., Un problema aperto: la crisi della proprietà ecclesiastica fra
quattro e cinquecento, in «Rivista Storica Italiana», LXXXV (1973), pp. 353-
393; Stella A., La proprietà ecclesiastica nella Repubblica di Venezia dal
secolo XV al XVII, in «Nuova Rivista Storica», XLII (1958); Cherubini G.,
Qualche considerazione sulle campagne dell'Italia Centro Settentrionale tra
l’XI e il XV secolo, in «Rivista Storica Italiana», LXXIX (1967), pp. 120 e segg.
(31) Per facilità di ricerca i 204 sono stati da me numerati secondo l’ordine
di progressione in cui si trovano nel manoscritto e come tali saranno citati.
Nel caso: Contratti 1, 3, 184.
