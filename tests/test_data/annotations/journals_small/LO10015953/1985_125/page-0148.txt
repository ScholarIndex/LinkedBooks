RECENSIONI
147
ove nulla è lasciato alla fantasia e all’estro e tutto è invece affidato a
una ricca e solida documentazione, spesso inedita o poco conosciuta.
Questo volume su Costozza concede sicuramente ai vecchi pause di
intima gioia rievocativa, affida ai giovani memorie liete e tristi del pas-
sato e costituisce una bella ricostruzione di questo angolo di terra ve-
neta, ove c’è tutta la vicenda, allegra e gioiosa, tormentata e sofferta,
degli uomini e delle donne di ogni ceto sociale, dei giovani e dei vec-
chi, dei ricchi e dei poveri. E se i contributi futuri, dedicati allo studio
di altre comunità, avranno l’identico spessore culturale di quello che
abbiamo brevemente presentato, allora potremo affermare con convin-
zione che la storia locale, così intesa e interpretata e ricostruita, svolge
davvero una funzione insostituibile nel fluire perenne della grande storia
umana.
Federico Seneca
M.E. Mallet - J.R. Hale, The military Organization of a Renaissance
State: Venice c. 1400 to 1617, Cambridge University Press, 1984,
pp. 525 + XIV, Ls. 35.
M.E. Mallet, professore di storia all’Università di Warwick, e J.R.
Hale, docente di italiano presso l’University College di Londra, ci hanno
dato con questo volume un’opera di cui da gran tempo sentivamo la man-
canza. Fino ad ora infatti non esisteva uno studio che affrontasse con
completezza di dati e ricchezza di riferimenti il problema dell’organizza-
zione militare di Venezia, sia durante il momento culminante della sua
espansione in Terraferma, sia nel periodo immediatamente seguente, quan-
do la sua politica si fa cauta e tende alla conservazione dello stato. Ave-
vamo solo trattazioni particolari oppure riferimenti contenuti in opere
generali dedicate alla storia militare italiana del Rinascimento. Tanto che
di Venezia, sotto questo profilo, si era finito in genere col privilegiare
ciò che si riferiva alla marina e alle operazioni navali, soprattutto le guerre
contro i Turchi e le azioni contro la pirateria.
In realtà — e la cosa è abbastanza ovvia — Venezia non si sarebbe
potuta espandere in una prima fase né successivamente mantenersi indi-
pendente, se non avesse posseduto un’organizzazione militare efficiente,
in grado di funzionare nei momenti di crisi mobilitando tutte le energie
disponibili. Evidentemente la stessa secolare durata della Serenissima co-
me stato non si spiega solo con la sua costituzione interna o con l’abilità
della sua classe dirigente o con la congiuntura internazionale, ma anche
con la presenza di apparati e strutture militari tali da consentirle di im-
porsi nei confronti delle altre potenze e di garantirle l’indipendenza anche
quando quasi tutti gli altri stati italiani crollavano sotto il peso delle armi
straniere e aveva termine la tanto celebrata «libertà d’Italia». Ed è pro-
prio questo il punto di forza del volume di Mallet e Hale.
I due studiosi si sono divisi i compiti: il primo si è occupato del pe-
riodo che va dal 1400 al 1508, caratterizzato dall’espansione, il secondo
io
