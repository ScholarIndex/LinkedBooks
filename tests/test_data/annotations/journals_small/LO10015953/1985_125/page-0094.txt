ISOLA DELLA SCALA NEL SEC. XV
93
ma dal comune (37). Infatti il 22 novembre 1463 si ricordano terre
site in «Vulparum contrata» che si trovavano «in pertinentia Vi-
gaxii» (38), come lo erano quelle indicate nel 1471 e attribuite a
certo Bartolomeo del fu Antonio da Crema site in val Pore (39). Per-
ciò la territorialità — anche per i beni della pieve — è indicata da
istituti civili che sono già ben definiti ed entrati nell’uso comune.
Comunque attorno all’insediamento centralizzato della piazza si
erano sviluppate quelle attività artigianali o servizi atti a saturare
la domanda di beni di consumo non alimentari di quella comunità.
Così i differenti insediamenti sparsi come Casalbergo, Sant’Ippolito,
Tormene, Corrubio, Colonello gravitavano verso un centro motore
costituito dalla chiesa di Santo Stefano e dal comune.
Nel secolo XV la platea di Isola della Scala costituiva il centro,
sul lato ovest si ergeva la chiesa, già pieve, ai lati della chiesa sta-
vano le singole unità contradali separate o da fossati o da strade che
portavano ai maggiori centri vicini: Nogara, Salizzole, Bionde di Vi-
segna, Erbe, Vigasio í40). I toponimi che si riscontrano attorno alla
piazza principale erano nel secolo XV assai significativi, se non altro
per l’insistenza della voce burgus o sinonimi (Burgus Presbiterorum,
Burgus ab Ecclesia, Burgus Ferariorum) a cui si aggiungono Borgo-
leco, Castello, Bastia siti tutti nelle vicinanze della piazza e della
chiesa. Il tutto rimanda ad un più antico castrum sostituito, già nel
secolo XIV se non poco prima, da più complessi apprestamenti mi-
litari di difesa di confine (41)· Comunque nel secolo XV l’antico
(37) Isola della Scala sita a 20 chilometri da Verona sulla antica Gaudia
Augusta padana, nei pressi del Tartaro e sui confini col territorio mantovano, è
stata oggetto di numerosi apprestamenti difensivi che si sono succeduti nel
tempo. Per un elenco di reperti, tutto da riorganizzare e da studiare, si veda
Garzotti P., I castelli di Isola della Scala, Verona 1889; Per ima problematica
più recente del problema si veda il fondamentale contributo di Settia A.,
Castelli e villaggi nell'Italia padana, Napoli 1984, che dedica ampio spazio
al veronese.
(38) Contratto 26.
(39) Contratto 37.
(40) Per una visione di insieme dell’insediamento centralizzato si veda la
pianta di Cristoforo Sorte del 1561 in Archivio di Stato di Verona, Murari
Brat, disegni, n. 640.
. (41) Per i castelli nel Veneto si veda Settia, I castelli..., cit.; Sandri G.,
‘Castra’ e ‘batiste’ del territorio veronese e loro conservazione agli inizi del
secolo XV, in «Studi Storici Veronesi», I, p. 62 e segg.
