152
RECENSIONI
nella campagna veneta settecentesca, circa le culture praticate, i contratti
in uso e il tenore di vita dei contadini, ricostruito attraverso i salari che
essi riscuotevano e i prezzi dei generi di primaria necessità.
Mario Infelise
Francesco De Vivo, L’insegnamento della pedagogia nell’Università di
Padova durante il XIX secolo, Padova, Ed. Lint, 1983 (Contributi
alla storia dell’Università di Padova, 13), pp. 111.
Il lavoro abbraccia pressoché un secolo: dal 1815 alla fine degli anni
’90. De Vivo, pertanto, ripercorre le vicende di questo insegnamento
durante la seconda e la terza dominazione austriaca, l’annessione del Ve-
neto al Regno d’Italia, i primi decenni dello Stato unitario. La sua at-
tenzione è diretta soprattutto a ricostruire i rapporti tra la storia istitu-
zionale e la storia culturale. Nella prima parte, dove viene preso in esame
il periodo dell’età della Restaurazione, l’autore si sofferma in modo par-
ticolare su due figure: gli abati Angelo Ridolfi e Felice Dianin, rispettiva-
mente primo e secondo docente nella cattedra di pedagogia. Ridolfi rico-
prì questo incarico dal 1817 al 1825, Dianin dal 1825 al 1836. Giusta-
mente De Vivo dà più importanza a Dianin. Questi infatti presenta un
maggior interesse, dal momento che la sua produzione culturale rivela,
dal punto di vista della storia della pedagogia, una sicura originalità di
pensiero. Nel riportare alla luce un suo manoscritto inedito riguardante
le lezioni che egli teneva all’Università, De Vivo ci dimostra in quale
modo l’effettiva conoscenza della disciplina pedagogica fosse utilizzata
dall’abate padovano ai fini istituzionali e ideologici. Qui pare a noi che
vi sia un’ennesima conferma del sostanziale carattere eclettico di tutta la
cultura del tempo. Anche la pedagogia, insomma, non sembra discostarsi
da quella tendenza alla conciliazione fra le diverse scuole e tradizioni pre-
sente nel diritto, nella filosofia e nella storiografia, tendenza che costi-
tuisce peraltro il vero carattere dell’età della Restaurazione. Nel mano-
scritto del Dianin, autori quali Aristotele e Quintiliano sono posti ac-
canto al tardo umanista Montaigne e al moderato giansenista Rollin, a
loro volta affiancati dall’empirista Locke, dall’illuminista Filangieri,_ dal
protoromantico Rousseau. Quello che per mezzo di Baldassare Poli di-
verrà un decennio più tardi riassumibile in una sorta di slogan (prendia-
mo il meglio da tutto e da tutti) sembra, se non forziamo l’interpreta-
zione, in questo caso già operante.
Del resto va rilevato un analogo intento nel lavoro del pedagogista
austriaco Edoardo Mide, Elementi della scienza dell’educazione pubblica,
stampato per la prima volta a Vienna nel 1811 e tradotto e pubblicato
a Milano nel 1827 con il titolo Trattato di educazione generale adattato
all’uso di pubbliche lezioni. Il libro è di fondamentale importanza dal
momento che risulta essere stato, dall’anno accademico 1818-19 all’anno
accademico 1855-56, il testo obbligatorio per l’insegnamento della peda-
gogia nell’Università patavina, testo quindi usato dal Dianin e dai suoi
