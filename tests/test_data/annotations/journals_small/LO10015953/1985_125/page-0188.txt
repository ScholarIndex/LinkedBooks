188
J ADRAN FERLUGA
3) tutta l’opera sua riposa sulle fonti: da esse aveva inizio il suo
lavoro di storico, ad esse ritornava di continuo onde verificare i risul-
tati ottenuti.
Fin dai primi lavori Roberto Cessi mostrò vivo interesse per
l’epoca barbarica, come già si è visto, allorché si trattò delle edizioni
di fonti. Egli diede una sintesi dell’epoca nella Storia di Venezia,
opera largamente concepita, ma purtroppo non portata a termine, di
cui uscirono soltanto i primi due volumi (1957 e 1958). Nel primo
volume, in un esteso capitolo dal caratteristico titolo Da Roma a
Bisanzio egli sintetizzò la storia di Venezia dai primi contatti con
Roma fino ai primi decenni dell’VIII secolo.
Ciò era in parte nuovo e credo del resto che questa sia stata
anche l’unica occasione, in cui egli si occupò della Venezia romana pri-
ma di Diocleziano e Costantino. L’epoca tardo-romana e quella proto-
bizantina vi sono trattate ampiamente e riposano, soprattutto l’ultima,
su una notevole base di studi analitici che le hanno precedute in for-
ma di recensioni, articoli, studi e monografie. Nuova era la costitu-
zione della provincia Venetiarum et Histriae, nuova era la cristianità
della provincia con i suoi grandi centri tra cui eccelleva Aquileia e
con le sue crisi e dispute religiose che travagliarono tutta l’epoca con-
siderata, nuova la divisione dell’Impero che finì coll’essere definitiva,
anche se non ancora nella coscienza dei popoli, ma non del tutto nuo-
ve erano la lotta per il potere tra i vari pretendenti in Occidente ed
Oriente e le continue aggressioni barbariche seguite da insediamenti
nella parte occidentale dell’Impero. La provincia veneta risentì la
pressione barbarica certo più di molte altre regioni italiche, chè dai
Balcani e dal bacino pannonico si susseguirono Visigoti, Unni, Van-
dali, Rugi, Ostrogoti, per cui ne seguì «l’erezione del tractus alpino
di difesa occidentale» sotto un comando unico, le cui fortificazioni,
spesso difettose ed affrettate, per di più male custodite, venivano su-
perate da eserciti ed ondate barbariche senza troppe difficoltà. Per
quanto riguarda la provincia veneta giustamente il Cessi sottolinea
che «è però un azzardo inserire nel quadro di siffatti turbamenti
l’origine di quel fenomeno migratorio, che condusse al popolamento
dell’area lagunare, rimasta fino allora pressoché inabitata» (Da Roma
a Bisanzio, pag. 331). All’«imperium» seguì il «regnum» goto, a
questo la «conquista bizantina dell’Italia».
