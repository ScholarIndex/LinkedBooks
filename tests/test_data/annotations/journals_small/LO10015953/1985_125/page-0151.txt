150
RECENSIONI
scendono ampiamente la semplice storia del campanile. È il caso appunto
di questo libro di Michele Fassina che si differenzia da buona parte della
più recente produzione storica locale veneta, anche da quella migliore,
per alcune scelte di fondo che caratterizzano Io stile della ricerca. Accan-
tonata ogni pretesa di storia totale del territorio o della comunità sulle
orme di iniziative del genere condotte a termine negli ultimi anni parti-
colarmente nel Vicentino, Fassina ha preferito concentrare le sue indagini
su alcuni aspetti che, se ad un sommario sguardo possono apparire meno
spettacolari, assumono uno spessore strutturale di notevole consistenza.
Perciò se il pretesto del libro è quello di ricostruire le vicende di un pic-
colo centro dell’immediato entroterra veneziano dalle case «sparpanade»,
il risultato è stato quello di uno studio attento dell’evoluzione del regime
fondiario in un periodo chiave per la storia del territorio veneto, qual è
quello compreso tra il XVI e il XVIII secolo.
La ricerca è stata condotta su fonti documentarie raramente usate
sinora e di non facile utilizzazione, quali gli estimi trevigiani conservati
nell’Archivio di Stato di Treviso e nell’Archivio Comunale di Mestre, i
fondi di alcune corporazioni religiose soppresse presso l’Archivio di Stato
di Venezia e l’archivio privato della famiglia Astori presso l’Istituto di
Ricovero ed Educazione di Venezia. Del risultato ottenuto va dato atto,
oltre che all’autore, anche alla lungimiranza dell’amministrazione comu-
nale di Marcon, la quale accantonando la diffusa velleità di ricostruire in
carta patinata la propria identità storica dall’età della pietra ai nostri giorni,
ha compreso l’importanza di concentrare l’indagine alle peculiarità rurali
del comune in quei secoli che furono determinanti per la formazione del
paesaggio agrario che noi conosciamo.
L’indagine prende le mosse dagli inizi del XVI secolo. L’analisi degli
estimi disponibili per gli anni 1518, 1542, 1564 e 1580 fornisce un qua-
dro più che esauriente dell’evoluzione del patrimonio fondiario nel secolo
in cui più vistose e profonde furono le trasformazioni.
Nel 1518 solo tre erano i patrizi veneti proprietari di terre; i loro
possedimenti complessivi ammontavano a circa il 9% della superficie del
comune di Marcon. Erano allora gli enti ecclesiastici a svolgere la parte
del leone detenendo oltre il 50% della terra, ma una quota non irrisoria,
il 17,12% era di pertinenza di piccoli proprietari contadini. Nel 1546 la
proprietà dei patrizi veneti era aumentata al 16,64% del terreno disponi-
bile e quella ecclesiastica si manteneva sulle quote precedenti; era però
la proprietà contadina ad avviarsi sulla via della più completa dissolu-
zione. Nel 1546 la loro quota era solo del 3,71% e sarebbe del tutto
scomparsa nel 1580, quando la proprietà degli enti ecclesiastici si ridus-
se al 42,76% mentre crebbe quella patrizia sino al 28,50%.
Alcuni casi meticolosamente analizzati hanno consentito a Fassina di
meglio delineare i processi mediante i quali i mutamenti si manifesta-
rono, destinando, tra l’altro, particolare attenzione all’evoluzione dei con-
tratti agrari. Possiamo pertanto seguire le vicende del progressivo impo-
verimento di alcune famiglie di contadini in pagine di notevole efficacia
descrittiva: leggiamo della disperazione del mezzadro Zuanne Maria Rizzi
costretto a lavorare alle dipendenze di Paolo Priuli nelle terre che un
