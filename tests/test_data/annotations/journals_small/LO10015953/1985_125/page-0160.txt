NOTIZIE
159
mutata visione dell’importanza del patrimonio, considerato ora non più o non
soltanto come un bene dell’intera famiglia, ma come un insieme di mezzi aperti
al libero uso dell’individuo. Verso la fine del ’700 gli eredi non sanno spesso
più riconoscere i valori tradizionali e rifiutano talvolta di identificarsi nell’im-
magine che di loro stessi si dava per scontata nelle vecchie disposizioni. Il la-
voro del Garino contiene anche alcune interessanti pagine sul fedecommesso,
istituto di antica tradizione, sul quale però si appuntano le critiche della nuova
cultura. Su di esso si scaricano le contraddizioni della società veneziana, per la
quale tale pratica era lo strumento atto a garantire la stabilità dei patrimoni
e quindi l’unità familiare, ma contemporaneamente l’ostacolo ad ogni rinnova-
mento e ad ogni forma di vivadzzazione della vita economica.
Sia lo studio della Grandi Varsori sia questo del Garino sono basati sul
materiale testamentario esistente nei rispettivi archivi di Treviso e Venezia.
Alla sezione «Studi» appartiene anche un lavoro di Francesca Meneghetti Ca-
sarin dedicato ad un aspetto poco conosciuto della società veneta della fine del
’700: quello dei vagabondi, dei disoccupati, degli oziosi, ecc. (pp. 191-226), che
l’autrice preferisce chiamare, con un termine anodino, mondo del· «non lavoro».
Lo studio riguarda quasi esclusivamente la società della Terraferma ed è basato
su documenti dell’archivio del Consiglio dei Dieci {Malviventi di T.F.). Diciamo
subito che si tratta di un articolo che si legge piuttosto volentieri, anche per-
ché l’argomento è non solo abbastanza nuovo, ma anche stimolante. Si ha
tuttavia la sensazione, a lettura ultimata, che, senza che ciò tolga nulla alla
serietà della ricerca, l’autrice si sia lasciata un po’ condizionare da una sorta
di simpatia per questo mondo di emarginati, come se esso dovesse necessaria-
mente rappresentare quello delle vittime innocenti di un sistema. Ovviamente
la nostra sensibilità di uomini moderni ci spinge a giudicare negativamente
molti dei processi intentati a questi vagabondi ed oziosi, poiché ci sembra di
vedere in tale tipo di operazione un’attività puramente repressiva, conseguenza
di una struttura politica incapace di integrare perfettamente l’individuo — ogni
individuo — nella compagine sociale. Ma bisogna stare attenti, poiché ogni
struttura politica conduce questo tipo di battaglie, anche se con mezzi diversi,
contro ciò che si oppone al sistema di valori riconosciuto o semplicemente non
vi si integra. E alla fine del ’700 le cose non potevano andare diversamente,
sia che il fenomeno del «non lavoro» venisse giudicato secondo l’ottica aristo-
cratica, sia che fosse la nuova etica borghese a condannare, seguendo altri pa-
rametri, tali forme di comportamento. Forse sarebbe stato meglio usare, doven-
do trattare questo argomento, una mano più leggera. Tuttavia, lo ripetiamo,
l’articolo si legge molto volentieri; il che non è poco. Ci sentiamo però di
scommettere che fra qualche anno questo saggio risulterà molto datato.
Nella sezione «Note e documenti» Louise Buenger Robbert ripubblica l’in-
ventario dei beni di Graziano Gradenigo, già edito dal Cecchetti nel 1886. Si
tratta di uno dei più antichi inventari riguardanti membri del ceto nobiliare
veneziano. Fu redatto a Pisa nel 1176 in seguito alla morte del Gradenigo, av-
venuta su una nave pisana in quello stesso anno. Al testo dell’atto, rogato uffi-
cialmente, la Benguer ha premesso non solo notizie riguardanti il personaggio,
la sua famiglia e la sua attività, ma anche alcune considerazioni suggerite dalla
presenza degli oggetti catalogati. Inoltre, secondo la Buenger, il fatto che un
tribunale pisano abbia proceduto, su istanza del doge Sebastiano Ziani, alla
liquidazione dei beni del defunto, dimostra da un lato che il prestigio di Ve-
