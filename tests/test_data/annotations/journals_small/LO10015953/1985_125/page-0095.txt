94
EGIDIO ROSSINI
castello di Isola della Scala non esisteva più, perché integrato nelle
sue funzioni militari e di difesa in una lunga cortina che da Valeggio
passava per Villafranca e forse raggiungeva Isola. Più a sud le pa-
ludi di Sorgà e di Nogara ne annullavano la necessità. Comunque
dell’antico castrum di Isola permangono le strutture esterne dive-
nute contrade. Ma vi è alquanto di più: fra le coerenze di un appez-
zamento sito a Casal Mantovano, ma in territorio di Isola, sono
ricordate «iura [possessi] hospitalis Sancte Marie de Bastia» (42),
chiesa ancora esistente, forse chiesa dell’antico castello con annesso
ospedale, costruita prima del 1126, anno questo indicato da una
iscrizione frammentaria infissa sulla facciata, perciò ricostruita —
si ritiene — dopo il disastroso terremoto del 1117 (43). Per dire che
si tratti di una antica pieve di castrum non vi sono elementi diretti di
riscontro, se non queste pallide allusioni o riferimenti. A tale pro-
posito non si può dimenticare che gli Scaligeri, quando si accinsero
a costruire la lunga cortina di cui si è detto, hanno sconvolto la si-
tuazione preesistente. Comunque una più attenta indagine, che usci-
rebbe però dai propositi della presente nota, potrà mettere in evi-
denza le trasformazioni che sono state apportate nelle fortificazioni di
questo importante centro del veronese, che per secoli ha dovuto
fronteggiare non sempre facili relazioni coi vicini Mantovani!44).
Nel secolo XV Isola della Scala, nonostante la sua prevalente
centralità, fu un insediamento con pertinenze sufficientemente ar-
ticolate che si spingevano in aree non ancora ridotte interamente a
coltura per il dilagante e incerto andamento idrico di superficie.
Nel nucleo centrale si svolgono numerose attività artigianali·, vi
troviamo un pelliparius (fabbricante di pellicce), un paio di calzolai
{cerdones), qualche carpentiere {marangonus), un faber con la sua
fusina, mentre gli altri, quasi a distinzione degli elencati, non hanno
(42) Contratto 72.
(43) Chiappa, Santo Stefano..., cit., pp. 62-63; Garzotti P., Appunti sto-
rici sopra Isola della Scala, Verona 1879, p. 10.
(44) Rilievi condotti con l’ausilio della fotografia aerea a raggi ultravioletti
mettono in evidenza resti di fondamenta di edifici nei pressi della canonica,
alla Bastia, anche se questi sono in parte smottati, a Casalbergo, sul Tartaro,
a San Gabriele ed in località Motta. Tuttavia questi indizi dovrebbero essere
accompagnati da indagini «in loco».
