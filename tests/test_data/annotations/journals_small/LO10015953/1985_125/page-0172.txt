NOTIZIE
171
* La fine dell’indipendenza veneziana venne intesa e commentata in mo-
do differente dai due massimi letterati veneti della prima metà dell’Ottocento:
è quanto dimostra l’articolo di R. Scarpa, Da Ugo Foscolo a Ippolito Nievo.
Il risorgere della libertà italiana dalle ceneri del cessato stato veneto, «Rasse-
gna storica del Risorgimento», LXXII (1985), pp. 171-177. Se nel Foscolo db-
mina una nota di nostalgia nei riguardi della tradita Repubblica Serenissima,
garante di diritto nel corso dei secoli, nel Nievo appare prevalente, invece, la
fiduciosa aspettativa di un processo di acquisizione di liberalismo democratico
che avrebbe interessato l’intera penisola, destinata a diventare Stato nazionale.
[M.N.]
* Ancora una volta è una ricorrenza centenaria a offrire lo spunto per
una indagine sul passato di un piccolo paese vicentino. La pubblicazione 7° cen-
tenario dei Bissari. 1285-1985. Testimonianze per il centenario, Costabissara
1985, pp. 36, rievoca, infatti, l’investitura del feudo di Costa Favrega (poi
Costabissara) alla famiglia Bissare da parte del vescovo vicentino Bernardo Ni-
celli, avvenuta, appunto, nel 1285. Tale episodio e i più illustri discendenti della
nobile famiglia, estimasi nel ramo maschile nel 1859, sono presentati nel sag-
gio di A. Ranzolin, Un'antica famiglia di feudatari vicentini; i Bissari, pp.
4-13. Altri due saggi, snelli ma rigorosi nell’informazione e nel commento (A.
Bruttomesso, Ritrovamenti protostorici e romani di Costabissara, pp. 18-27,
con illustrazioni, e G. Gorini, Le monete trovate a Costabissara, pp. 28-32,
con illustrazioni), tracciano antichi lineamenti dell’insediamento abitativo e
della vita civile del piccolo paese attraverso un’indagine archeologica e numi-
smatica. [M.N.] *
* È pur vero che la pubblicistica locale sta subendo, per così dire, un pro-
cesso inflazionistico, tanta e tale è la miriade di opuscoli o volumetti di cui si
vanno fregiando anche i paesi più modesti di passato storico. Ma il fenomeno
non può che suscitare interesse e piacere quando tali studi municipalistici at-
tingano serietà metodologica e compostezza contenutistica. In diocesi di Vi-
cenza, ma in provincia di Verona, sorge la parrocchia di S. Caterina in Villa,
staccatasi dalla matrice di S. Giovanni Battista (di Ilarione) con decreto vesco-
vile del 1889 e placet regio del 1899: ad essa è dedicato il robusto saggio di
G.A. Cisotto, S. Caterina in Villa: società e religiosità in duecento anni di
storia, in F. Barbieri - G.A. Cisotto, La parrocchia di S. Giovanni Ilarione.
Villa. Storia e arte, Vicenza 1984, pp. 11-100. I due ultimi secoli della comu-
nità civile vengono illustrati, su base rigorosamente documentaria, secondo le
coordinate della composizione e distribuzione della popolazione, dello stato
igienico-sanitario, del fenomeno migratorio, dell’organizzazione scolastica e del-
la vita culturale, delle attività economiche, delle vicende politiche. Alla comu-
nità religiosa viene applicato, per comodità di esposizione dei dati, il cliché,
caro all’a. e alla scuola storiografica a cui egli si richiama, della distinzione
fra «aspetti formali» (luoghi di culto, rendite) ed «aspetti essenziali» (pratica
religiosa, confraternite e pie associazioni, insegnamento della dottrina cristia-
na, clero). Ne emerge un profilo attento e variegato, dal quale la parrocchia
in oggetto acquista vesti di dignità e di specificità. [M. N.]
