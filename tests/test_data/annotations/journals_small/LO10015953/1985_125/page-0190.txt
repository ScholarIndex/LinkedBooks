190
JADRAN FERLUGA
Siano però almeno ricordate Venezia ducale, I, le Origini, del
1927, nonché le varie edizioni della Storia della repubblica di Vene-
zia e cioè del 1944-Mó, del 1968 e l’ultima, postuma, del 1981. Da
rilevare è in queste opere tanto l’assenza di note (a dir il vero nel
1963 usciva la nuova edizione di Venezia ducale, I, Duca e popolo
ben fornita di note a piè di pagina!) o di notizie bibliografiche in
appendice ai singoli capitoli o volumi (la Bibliografia nell’edizione
della Storia del 1981 non è dell’autore), quanto la mancanza o quasi
di discussioni di opinioni o del cosidetto «état des questions», non-
ché lo stile complesso ed austero che rende la Storia, come, con la
solita acutezza notò Ernesto Sestan, «...un’opera di non facile lettu-
ra..., dal dettato molto spesso allusivo a fatti, o particolari o opinioni
che l’autore ovviamente conosce, ...mentre il lettore rimane non di
rado sprovveduto e disarmato». Ciò è ben vero, ma è altretanto vero
che queste sintesi furono precedute da numerose analisi e basti ri-
cordare la già citata raccolta di articoli dal titolo Le origini del du-
cato veneziano del 1951, dove le note spesso occupano più posto
del testo e il testo è pieno zeppo di citazioni di fonti che vi si ana-
lizzano o discutono.
Fondamentalmente egli seguì la storia della provincia venetica
quale parte integrante dell’esarcato di Ravenna e quindi dell’Impero
d’Oriente. Non è necessario seguire qui in tutti i punti l’evoluzione
della Venezia marittima bizantina, ma alcuni aspetti meritano di
essere rilevati dal punto di vista dello storico di cose bizantine.
Venezia fu provincia bizantina dalla riconquista giustinianea fino
alla caduta dell’esarcato: che allora cominciasse un nuovo periodo
nel suo sviluppo che il Cessi definì, nell’articolo Venetiorum pro-
vincia, del 1967 e del 1968, quale passaggio dalla dipendenza verso
specifiche forme di autonomia regionale, mettendo, contrariamente
ad altri storici, l’accento più sulle forze politiche locali che su aspetti
formali, quali per es. i titoli bizantini, è uno di quei problemi che
danno luogo ad ampie discussioni. Resta così in parte aperto il pro-
blema di quando la Venezia marittima cessò di essere strictu sensu
una provincia bizantina — ed è bene sia così.
Oggi sono tutti d’accordo nel sostenere che la conquista dei Lon-
gobardi «produsse la definitiva divisione della penisola, mai più sa-
