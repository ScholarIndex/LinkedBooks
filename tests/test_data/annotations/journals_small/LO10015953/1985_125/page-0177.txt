VERBALE ASSEMBLEA
177
to per la soluzione di questo problema. I soci comunque, nell’as-
semblea di primavera, potranno rendersi personalmente conto dei
progressi compiuti.
Interviene quindi il dott. Stefano Pillinini, che è stato invitato
all’assemblea in quanto destinato, in base alla convenzione col Co-
mune, alla direzione della biblioteca. Egli brevemente relaziona sui
lavori di schedatura e di riordino in corso.
Sulle comunicazioni del presidente interviene il prof. Berengo,
il quale ritiene che nella riorganizzazione e nella prossima apertura
della biblioteca si debba principalmente porre in luce un aspetto
insostituibile ed essenziale della sua dotazione: le raccolte dei pe-
riodici acquisite in cambio dell’«Archivio Veneto» da parte di altre
Deputazioni, Società storiche e Accademie. Verrebbe così a crearsi
anche nella nostra regione quel centro bibliografico per gli studi di
storia locale, che così proficuamente si è costituito, sin dalla fine
del secolo scorso per la Lombardia, nella bella sede di via Morone,
a Milano.
Si passa quindi al punto 3 dell’ordine del giorno: proposte di
pubblicazioni. Il presidente comunica che, dopo l’uscita del n. 159
dell’«Archivio Veneto» relativo al primo semestre del corrente anno,
è in corso di stampa il n. 160. È pure uscito da qualche mese il vo-
lume postumo di Roberto Cessi, Venezia nel Duecento: fra Oriente
e Occidente. In avanzata fase di composizione è il volume Pievi, par-
rocchie, clero nel basso medioevo veneto. Sono in preparazione sia
il volume di Antonio Niero, Inventario dei beni delle parrocchie
di Venezia nel primo Quattrocento, sia quello di Giampietro Berti,
ha circolazione delle idee nel Veneto della Restaurazione (1814-47).
È inoltre in preparazione un lavoro di Stefania Malavasi Ferlin su
Giovanni Maria Bonardo, agronomo polesano del Cinquecento. Il
presidente informa pure che il dr. Viviani, direttore della biblio-
teca di Verona, ha manifestato la sua disponibilità per mettere a
punto l’indice dell’«Archivio Veneto» dal 1931 al 1980, atteso da
parecchi anni.
Il presidente ricorda infine che nell’assemblea di Asolo il con-
sigliere Corsini, sottolineata l’importanza che Roberto Cessi ha avu-
to anche come storico del Risorgimento, ha proposto che un numero
dell’«Archivio Veneto» sia dedicato a questa parte dell’attività del-
