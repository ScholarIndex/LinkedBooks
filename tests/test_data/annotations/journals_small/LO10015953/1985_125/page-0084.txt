ISOLA DELLA SCALA NEL SEC. XV
83
perdita dell’archivio dei notai defunti impedisce oggi di procedere
a riscontri ad litteram sull’originale (9).
Le singole adbreviationes si susseguono senza un apparente or-
dine topografico o cronologico, però sono tutte facilmente reperibili
sulla base degli indici, ma neppur essi precisano se ogni singola
concessione è stata la rinnovazione o la ristrutturazione di terre già
possedute dalla pieve oppure di contratti del tutto nuovi e perciò
di recente acquisizione. Tentativi condotti, anche con l’aiuto di un
calcolatore, al fine di differenziare tale casistica non hanno dato
risultati soddisfacenti, perché col volgere del tempo mutavano le
caratteristiche dei singoli appezzamenti: superfici, confinanti, pre-
disposizione a determinate colture od altro e come tali non si pre-
stano affatto a coerenti seriazioni. A conti fatti, ossia a ricerca ul-
timata, non si è riusciti a calcolare con sicurezza la reale consistenza
complessiva del patrimonio fondiario di quella pieve per il dubbio,
sempre presente, di computare due o più volte lo stesso appezza-
mento nella somma totale (10).
In ogni caso si deve osservare che la consistenza del patrimonio
della pieve in uscita è statico, nel senso che non registra diminuzioni
o variazioni se non in virtù di permute, mentre resta estremamente
aperto in entrata a causa di frequenti donazioni, legati, elargizioni
inter vivos oppure mortis causa, perciò destinato ad accrescersi con-
tinuamente, a mutare volto a causa delle continue ristrutturazioni
dovute al naturale variare della manodopera o delle necessità delle
singole aziende costituite a misura della situazione della famiglia
per i residenti, oppure per il variare degli interessi o necessità di
quanti invece, lontani dalla terra, godevano dell’utile dominio (u).
(9) L’Archivio dei Notai Defunti, conservato nella torre del palazzo del
Comune fu dato alle fiamme il 1 settembre 1723 da un condannato a morte
rinchiuso in una cella adiacente. Conservava una ingente quantità di atti e di
protocolli versati dai notai cessati almeno dal secolo XII (Sancassani G., L’Ar-
chivio di Stato di Verona, Verona 1960, p. 11).
(1°) Pur tenendo conto di tutte queste incertezze la superficie dei beni
posseduti dalla pieve di Isola della Scala non doveva essere inferiore ai 350
ettari, pari a circa 1165 campi veronesi, di terra ridotta a coltura compreso
un 7-8% di incolto improduttivo.
(il) Questa ricerca non tiene conto degli atti conservati presso l’Antico
Ufficio del Registro funzionante a partire dal 1408, perché riservata alla sola
proprietà della pieve.
