ISOLA DELLA SCALA NEL SEC. XV
109
nello stesso giorno e alle stesse condizioni, furono locate a Ot-
tolino del fu Giacomo da Isola (76 77).
— Il 20 agosto 1460 l’arciprete della pieve investì Benedetto del
fu Bartolomeo di una terra casaliva sita in via Verona per una
lira e 10 soldi e nel 1466 un campo di terra a Sant’Ippolito per
8 soldi. Il 14 ottobre 1471 il contratto della casa fu rinnovato
al figlio Bartolomeo e il 16 ottobre 1471 anche il campo di
Sant’Ippolito per lo stesso canone che versava il padre (π).
Gli esempi potrebbero continuare senza che vari la direzione
degli andamenti. Di fatto la pieve si manteneva ferma su quello che
oggi si potrebbe chiamare un capitale morto, ossia era incapace —
oppure non voleva o non poteva — adeguare il reddito della sua
ricchezza agli andamenti correnti di mercato. Da ciò derivava un
lento ma inesorabile depauperamento del patrimonio dovuto in que-
sto caso non tanto all’inerzia, all’incapacità o rapacità degli ammi-
nistratori, quanto all’andamento dei redditi che si stavano attestan-
do su nuove posizioni nei confronti delle quali la pieve non si ade-
guava (78).
Se la pieve si manteneva su posizioni statiche, quanti invece
godevano di diritti di uso, agendo in aree più elastiche disponevano
— anche se talvolta in modo del tutto esiguo — di più ampie fasce
di reddito. Gli stessi utilitaristi non residenti erano interessati a
partecipare a questo spazio di profitti che la terra ecclesiastica loro
offriva. Sulla presenza di questi utilitaristi non vi possono essere
dubbi: ne segnaliamo, a mo’ di esempio sedici (79):
(76) Contratto 87 del 21 ottobre 1436; 85 del 21 agosto 1460; 84 del
19 ottobre 1464.
(77) Contratto 94 del 20 agosto 1460; 115 del 7 giugno 1466; 95 del 14
ottobre 1471; 117 del 16 ottobre 1471.
(78) Per questi problemi si vedano le lucide pagine di Einaudi L., La teoria
della moneta immaginaria nel tempo da Carlomagno alla Rivoluzione Francese,
in «Saggi bibliografici e storici intorno alle dottrine economiche», Roma 1953,
pp. 231-265; e sotto altro punto di vista Fiumi E., Fioritura e decadenza del-
l’economia fiorentina, in «Archivio storico Italiano» CXV (1957), p. 385-439;
CXVI (1958), pp. 443-510; CXVII (1959), pp. 427-502.
(79) Questi utilitaristi hanno due caratteristiche preminenti: esiguità delle
superfici di cui sono investiti, scarsa o nulla influenza politica ed è l’esiguità
delle terre che non rende pesante per il locatore il rimborso delle migliorie.
