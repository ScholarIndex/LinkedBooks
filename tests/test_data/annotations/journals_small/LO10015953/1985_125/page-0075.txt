74
MARIA PIA PEDANI
nelle isole della laguna per tanti secoli. La scuola femminile che le
monache hanno aperto, rifacendosi a tutta una tradizione che vede
fin dal Cinquecento le agostiniane tenere presso di sè delle educande,
continua a funzionare fin oltre la metà del secolo quando viene fon-
dato un altro istituto simile nell’attiguo edificio di S. Matteo, do-
nato con questo scopo alle suore dorotee da Benedetta Dal Mistro.
Aperto nel 1859, esso finisce con l’assorbire tutte le alunne esterne
dell’altra scuola che pure risulta ancora funzionante nel 1875; inol-
tre esso sfugge al regio decreto del 7 luglio 1866 n. 3036 relativo
alla soppressione degli ordini, corporazioni e congregazioni religiose
e secolari, poiché viene riconosciuto alle dorotee il titolo di istituto
di istruzione e non di culto (168).
La nuova legge, che toglie alle corporazioni religiose in quanto
tali ogni riconoscimento giuridico ma contemporaneamente attri-
buisce ai loro membri, come cittadini, la pienezza dei diritti civili
e politici, pone in crisi ancora una volta tutte quelle comunità che si
erano faticosamente ricostituite nei decenni precendenti, dopo l’av-
ventura napoleonica. Nella sola area lagunare sono ben 22 gli istituti
religiosi soppressi, anche se altri, più giovani ed agili o di natura in-
certa, riescono ad uscirne indenni (169).
(168) A.S.V., Prefettura, 1872-1876, 12 5/2; 1882-1886, 17 2/19; 1887-1893,
26 2/15.
(169) Ibidem, 1867-1871, 6 2/12, prot. n. 16831: 2 ottobre 1867, rapporto
dell’intendente provinciale delle finanze al prefetto. Si dà qui di seguito l’elen-
co allegato delle corporazioni religiose soppresse con il numero di individui e
la data della presa di possesso dei beni da parte del demanio:
servite eremitane, 31, 18 marzo 1867, provvedute di pensione; minori con-
ventuali, 10, 18 marzo 1867, all’estero; carmelitani scalzi, 34, 18 marzo 1867,
provveduti di pensione; salesiane, 61, 26 marzo 1867, mancano le coriste;
domenicani a S. Lorenzo martire, 14, 26 marzo 1867, provveduti di pensione;
domenicani ai SS. Giovanni e Paolo, 7, 26 marzo 1867, applicati tutti alla
chiesa, pendenti superiori deliberazioni; cappuccine francescane al Redentore,
43, 1 aprile 1867, sovvenute di anticipazione in pendenza delle liquidazioni;
chierici somaschi orfanatrofio ai Gesuati, 5, 1 aprile 1867, non vennero liqui-
date le pensioni; minori osservanti a S. Francesco della vigna, 61, 1 aprile 1867,
provveduti di pensione; filippini, 13, 8 aprile 1867, provveduti di pensione;
Clarisse sacramentarie al nome di Gesù, 24, 8 aprile 1867, provvedute di pen-
sione; monaci benedettini cassinesi, 2, 26 aprile 1867, provveduti con anticipa-
zione; terziarie francescane a S. Francesco della vigna, 10, 27 aprile 1867, prov-
vedute di pensione; cappuccine concette agli Ognissanti, 40, 26 aprile 1867,
