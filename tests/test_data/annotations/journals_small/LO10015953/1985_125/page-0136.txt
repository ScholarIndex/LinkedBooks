ANDREA GLORIA E LA TOPONOMASTICA (*)
Mi corre anzitutto l’obbligo di motivare la scelta di questo ar-
gomento. Una ragione è quella di ricordare un illustre studioso, che
fu anche socio di questa Deputazione, oltre che di tante altre Acca-
demie. E anche se di lui non ricorre quest’anno un particolare anni-
versario, il nome di Andrea Gloria merita sempre di esser ricordato.
Ma non certo dell’intera sua opera potrei avere la pretesa di par-
lare: altri infatti ne hanno parlato e scritto con specifica competenza.
Già il 16 giugno del 1912 il suo successore nella cattedra di paleo-
grafia dell’Università di Padova, che è stato anch’egli autorevolissi-
mo socio e presidente di questa Deputazione, Vittorio Lazzarini, ne
aveva ricordato l’opera nella solenne adunanza dell’Istituto Veneto
di SS. LL. AA. (*) in un discorso nel quale, come è stato scritto
allora, «si notano la devozione del discepolo, la serenità dei giu-
dizii, la sicura competenza» (2). E in un volume interamente dedi-
cato al Gloria, e precisamente nel Bollettino del Museo Civico di
Padova del 1912 (3), la sua figura è stata commemorata da Andrea
Moschetti, che gli succedette nella direzione del Museo Civico di
Padova, e la sua opera è stata ricordata con studi critici da nume-
rosi specialisti.
E quindi mi limiterò a ricordare, come dice il titolo di que-
sta comunicazione, l’opera di Andrea Gloria nel campo della topo-
nomastica. Mi pare infatti meriti di esser sottolineata un’opera non
sufficientemente, a mio parere, messa in evidenza.
Ma un’altra ragione della scelta di questo argomento è dovuta
al fatto che la toponomastica interessa direttamente anche la De-
putazione.
(*) Comunicazione letta all'assemblea dei soci della Deputazione di storia
patria per le Venezie, tenuta a Venezia il 21 aprile 1985.
(1) Commemorazione del prof. Andrea Gloria m.e. letta dal s.c. Vittorio
Lazzarini nell’adunanza ordinaria del 16 giugno 1912, in «Atti del R. Istituto
Veneto di SS.LL.AA.», a.a. 1911-12 - to. LXXI, parte I, pp. 148-169.
(2) «Bollettino del Museo Civico di Padova», a. XV - 1912, Padova 1915,
pp. XII-XIII.
(3) Devo ringraziare il prof. Paolo Sambin, il quale, venuto a conoscenza del
titolo di questa comunicazione, mediante la cortesia del nostro Presidente, ha
richiamato la mia attenzione appunto su questo volume.
