NOTE E DOCUMENTI
127
Lonigo che Vittorino accolse poverissimo, e ne fece il proprio suc-
cessore nella direzione dell’istituto mantovano» (23). I documenti
però non la sostengono.
Già nel ’35 o ’36 — allora certamente non ancora al vertice
della fama — Ognibene può permettersi di sposare Agnese, mem-
bro di una delle più grandi e nobili famiglie di Vicenza, figlia di
un ricco banchiere (24). Ella gli porta la dote ragguardevole di 400
ducati d’oro (2S). E per farsi un’idea del valore del ducato, basti
osservare che, per soli 100, Ognibene può comprare due case nel
1435 (26).
Morto il padre nel 1436 o 37 senza lasciare testamento, Ogni-
bene, «heres pro dimidia», fa compilare l’inventario del 19 agosto
1441 che già abbiamo considerato. L’atto è un lungo elenco degli
(23) E. Garin, La letteratura degli umanisti. Storia della Letteratura Italia-
na III. Il Quattrocento e VAriosto, Milano 1966, p. 134.
(24) Aggiunge infatti G. Da Schio (Persone memorabili di Vicenza, in Bi-
blioteca Bertoliana, Vicenza, ms. G.5.9.5-16 e G.6.10.1-11, lettera C) nell’albero
genealogico dei Calderari al nome di Bartolomeo, padre di Agnese, «campsor
ricchissimo».
i25) Essendo morto da tempo il padre, quattro fratelli di Agnese le asse-
gnano la dote, della quale Ognibene viene pienamente soddisfatto il 5.5.1436.
Il fatto è ricordato in due atti della stessa data del notaio Giacomo Ferretto.
Nel primo, citato e in parte pubblicato dal Mantese (Memorie storiche, p. 734),
Ognibene riceve da Spineta Calderari beni immobili pel valore di 31 ducati
d’oro. Nel secondo egli conferma «se habuisse et recepisse a ... Spineta, Antho-
nio, Gregorio et Cittadino et a dieta domina Agnete in dotem et dotis nomine
eiusdem domine Agnetis ducatos quadringentos auri boni et iusti ponderis»
dopo che Antonio, Gregorio e Cittadino avevano dato «eidem magistro Ogno-
bene pro resto quantitatis dicte dotis» beni immobili pel valore di 206 du-
cati d’oro.
(26) A.S.Vi., not. Bortolo Bassan, 17.8.1435: «Titulo venditionis et pretto
centum ducatorum auri boni et iusti ponderis, quos ducatos et quod precium
Nascimbenus q. Galiani de Angarano et Petrus q. Dalmiani de Burgo ... realiter
habuerunt ... a circumspecto et clarissimo viro Ognobene, filio Henrici de Bo-
nisollis de Leonico, cive et habitatore Vincentie et artis oratorie preceptore»
perché «vendiderunt ... prefato Ognobene de Leonico ibi presenti ... duas do-
mos...». È questo il primo atto noto che accerta la presenza di Ognibene a
Vicenza dopo il periodo degli studi a Mantova. Inoltre, egli risulta esserne
cittadino. E poiché per divenirlo, secondo gli statuti civici (Jus municipale vi-
centinum, Vicenza 1706, lib. 4, p. 245, uniformato agli statuti del 1426), biso-
gnava avervi abitato o discendere direttamente da chi da almeno dieci anni vi
abitava pagando al Comune ogni genere di imposte, ne dobbiamo dedurre che
la famiglia Bonisoli, pur conservando beni, residenza e parentela a Lonigo, vi
si era sistemata da tempo.
