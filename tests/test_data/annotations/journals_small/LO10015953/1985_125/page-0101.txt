100
EGIDIO ROSSINI
strato impermeabile (58). Nel secolo XV non è ancora il caso di par-
lare di pozzi in grado di dare un contributo alle colture, in quanto
i mezzi di sollevamento potevano al massimo esaurire le esigenze
di assai limitate superfici, al massimo qualche orto domestico. Co-
munque il territorio di Isola della Scala, considerato in senso longi-
tudinale, risulta comprensivo di tre aree dominate da diramazioni
infrigidate cosparse da distese di bosco fluviale alternato a canneti
lungo i letti alluvionali della sinistra del Tartaro, del bacino del
Piganzo e dell’area destra del Tione. Gli impaludamenti originari del
Tartaro partono — per i nostri interessi — da Povegliano, seguono
il corso del fiume con frequenti slarghi sino a raggiungere Nogara
dopo essersi uniti agli impaludamenti minori del Piganzo. Questo
fiume si forma dalle ultime risorgive a sud di Buttapietra ed è di
assai scarso respiro, ma nondimeno ha esercitato un importante
ruolo nella costituzione del paesaggio originale di Isola della Sca-
la (59 60). A questo si aggiunge il Menago che, unitamente al Tione
da una parte e al Tartaro — o suoi rami — dall’altra, ha dato vita
in passato ad un’area bosco-fluviale, il bosco di Engazzà, che si spin-
geva sino alle porte di Cerea e che fu interamente bonificato solo
nel secolo scorso, quale comprensorio gravitante nei lavori di siste-
mazione del letto del Tartaro, nel quale Menago e Tione sfociano.
A questo punto par proprio necessario avvertire che Engazzà, terra
originariamente fiscale, non ha mai fatto parte dei territori di Cerea
o di Isola, ma si è alternato fra quelli di Salizzole e di Nogara, ambe-
due centri incastellati (w).
(58) Per una analisi pedologica di Isola della Scala si vedano le osservazioni
di Nicolis E., Geologia applicata agli estimi del nuovo catasto, Verona 1907,
praticamente — per noi almeno — assai più valida di altre opere più recenti,
perché nel 1907 le terre di Isola non avevano ancora subito quella trasforma-
zione di spianamento e di drenaggio radicale successivamente attuata nella si-
stemazione dei singoli poderi.
(59) In mancanza di carte idrologiche storiche — del resto da noi assai
rare — mi sono servito di osservazioni in loco, di fotografie aeree, di analisi sia
pur sommarie della composizione dei terreni quasi sempre in grado di rico-
struire, almeno a grandi linee, il paesaggio agrario dei secoli passati.
(60) Per gli statuti rurali di Cerea del secolo XIV si veda Cipolla C., Sta-
tuti rurali veronesi, Venezia 1890, pp. 118-121, ove segnala una ventina di
documenti compresi fra il 1180 e il 1228 che riguardano il bosco di Engazzà
e la sua spartizione. Comunque nel secolo XVI quest’area di bosco fluviale era
