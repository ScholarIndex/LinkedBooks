MONASTERI DI AGOSTINIANE A VENEZIA
1. Le origini.
E’ difficile rendersi conto oggi della quantità e dell’importanza
dei monasteri nella laguna veneziana: la loro origine si perde spes-
so nell’ombra dell’alto medioevo, specialmente per quelli sorti nel-
l’area di Torcello e delle isole, da secoli sommerse, di Ammiana e
Costanziaca. La leggenda vuole che il vescovo di Aitino, Paolo, in
fuga davanti ai Longobardi, si sia rifugiato in questi luoghi portando
con sè ciò che aveva di più prezioso, le reliquie dei santi ed il
tesoro della cattedrale, ed abbia qui fondato il più antico monastero
di monache della laguna: S. Giovanni evangelista di Torcello (*). E’
questo ancora un periodo in cui predomina in occidente la regola
di S. Benedetto; solo nell’XI secolo i canonici regolari, assumendo
un ideale di povertà apostolica ed evangelica che si contrappone alle
ricchezze che monasteri e collegiate vanno accumulando, elaborano
da soli un nuovo stile di vita. È proprio a partire dagli ultimi de-
cenni di questo secolo che si trova sempre più spesso nei docu-
menti l’espressione «secundum regulam Sancti Augustini», anche se
non è chiaro se con essa si faccia riferimento ad una regola vera e
propria o solo «ai principi ed alla maniera di S. Agostino». In que-
(t) S. Giovanni Evangelista di Torcello, a cura di L. Lanfranchi, Venezia
1948. Sui movimenti religiosi femminili nel medioevo cfr. H. Grundmann,
Movimenti religiosi nel Medioevo, Bologna 1980; Movimento religioso femmi-
nile e francescanesimo nel secolo XIII, Assisi 1981; J. Leclercq, Le mona-
chisme feminin au Moyen Age. En marge d’un congrès, «Cristianesimo nella
storia», Bologna 1 (1980), pp. 445-458.
3
