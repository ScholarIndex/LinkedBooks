ISOLA DELLA SCALA NEL SEC. XV
99
Comunque dallo studio approfondito di un solo patrimonio e
dei suoi andamenti non si possono ancora trarre conseguenze valide
per aree più vaste. Nel milanese, ad esempio, i monasteri dovevano
affrontare una nobiltà influente ed aggressiva, ma le migliorie sop-
portavano adeguati aumenti di canoni (54).
4) Osservazioni pedologiche.
Il canone di affitto resta la risultante di due componenti: condi-
zione del locatario e condizione della res locata. Ora, se il rapporto
servizio-beneficio dalle fonti di cui si dispone non è per niente evi-
dente, il maggior peso in tutte queste transazioni pare essere soste-
nuto dalle condizioni del suolo ossia dalla sua redditività (5S). Le
terre migliori o in condizioni di sistemazioni stabilizzate sopportano
oneri maggiori di quelle che godono in minor misura di una tale
prerogativa. In secondo luogo non pare evidente che una maggior o
minore distanza dalle canipe della pieve influisca in modo sensibile
sugli oneri fissati dall’uso delle terre (56).
Isola della Scala nel secolo XV era costituita da un nucleo cen-
trale costituito dalla chiesa, dalla piazza, dalla casa del comune
e da numerose abitazioni (57). Attorno ad esso si irradiavano le sin-
gole contrade, indicate pure col termine di orafhora. Talvolta ospi-
tavano un insediamento minore costituito da qualche edificio in mu-
ratura o di paglia, attorno al quale stavano le terre messe a coltura,
costituite da terreni formatisi dalle deglaciazioni moreniche del Gar-
da e dalle inondazioni atestine a sud della linea delle risorgive, per-
ciò interessati da acque di scorrimento di superficie con falde sotto-
stanti da 20 a 3-4 metri di profondità a seconda dell’altezza dello
(54) Chittolini, Un problema aperto..., cit., per l’area lombarda.
(55) Sulla tematica «beneficio» si veda Stutz U., Geschichte der kirchlichen
Benefizialwesen, Berlino 1895, che offre pure un ampio panorama sulle singole
diocesi. Per l’area lombarda si veda ancora Chittolini, Note..., cit., pp. 415-
468.
(56) Analisi di questo genere per il veronese non sono ancora state condotte,
ma il problema non è sfuggito per Pisa a Herlihy D., Pisa in the Early
Renaissance, New Haven 1958, pp. 108-127.
(57) Per l’unità centrale dell’insediamento di Isola si veda la mappa di
Cristoforo Sorte del 1561 indicata alla nota 45.
