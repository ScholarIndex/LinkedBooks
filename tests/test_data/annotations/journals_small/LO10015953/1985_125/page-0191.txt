ROBERTO CESSI E LA STORIA BIZANTINA
191
nata» e che «la circoscrizione veneto-istriana fu da essi mutilata con
la sottrazione di quasi tutta la terraferma veneta».
Ai Longobardi egli dedicò numerosi studi quali Per la storia del
regno di Alboino, una recensione del lontano 1916, cui seguirono
Le prime conquiste longobarde in Italia (1918), I Longobardi in
Italia (1922), e, fra i più importanti La terminatio liutprandina per
la definizione del territorio di Cittanova (1934) e Bizantini e Longo-
bardi in Italia nel sec. VI (1936).
Ed è chiaro anche che l’occupazione dell’Italia e della terraferma
veneta da parte dei Longobardi fu un lungo processo che durò due-
cento anni: fra le tappe di esso una delle più importanti fu la perdita
di Oderzo e la fondazione di Cittanova eracliana, che «segna un mo-
mento decisivo nella configurazione politica, territoriale e sociale del-
la provincia». Anche qui lo storico Cessi non si lasciò trasportare da
una falsa tradizione, ma rispettò le fonti: «A smentire ogni opposta
presunzione di indipendenza o di autonomia, malamente fantastica-
ta, sta l’iscrizione originale proprio di questi anni (del 639 cioè),
che commemora la costruzione della chiesa di S. Maria, sia essa di
Cittanova o di Torcello: in essa è riflessa la gerarchia bizantina, nei
suoi ordini e gradi, come effettivamente funzionava nel governo del-
la provincia: l’imperatore Eraclio, come alto sovrano; l’eserca Isac-
co, quale reggitore della diocesi italica; il magister Maurizio gover-
natore della circoscrizione veneto-istriana. L’unità del mondo ro-
mano si perpetuava in quella del reggimento bizantino». Su questo
tema egli, come era spesso suo modo, ritornava, per rivagliarne la
validità, in due brevi ma compatti articoli: Alcune osservazioni sulla
basilica di S. Maria di Torcello e sulla chiesa di S. Teodoro di Rialto
(1961) e Chi fu il primo costruttore della basilica torcellana (1963).
Non solo gli organi civili e militari, ma anche quelli ecclesiastici
erano stati costretti a trasferirsi davanti all’insediamento longobardo
da Aquileia a Grado e l’«unità ecclesiastica della metropoli aquileiese
era praticamente spezzata in due giurisdizioni metropolitane: due ve-
scovi di Aquileia, l’uno cattolico aderente alla comunione romana, in
terra bizantina, con residenza a Grado, l’altro scismatico...», e poco
meno di un secolo dopo si consolidava «la definitiva separazione terri-
toriale della circoscrizione metropolitana in due giurisdizioni ecclesia-
stiche, ...Aquileia e ...Grado», problema di cui egli si occupa ampia-
