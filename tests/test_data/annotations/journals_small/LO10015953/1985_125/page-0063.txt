62
MARIA PIA PEDANI
confronti dei monasteri femminili più o meno di pari passo, verso
il 1580 si ha invece conferma di una divergenza di interessi (102) :
all’aristocrazia non importa più che le monache vivano una vita si-
lenziosa ed austera, per non far irrigidire in un rifiuto le figlie de-
stinate al chiostro. Preferiscono lusingarle con cerimonie fastose co-
me quella che si celebra ogni anno a S. Giustina in ricordo della
vittoria di Lepanto (7 ottobre 1571) (103) o quella che il primo mag-
gio vede, dal 1613, una solenne processione raggiungere prima S.
Daniele e poi S. Maria delle vergini per usufruire dell’indulgenza
detta della Porziuncola (104), o ancora quella con cui il doge «sposa»
la badessa di quest’ultimo monastero al momento in cui ella prende
possesso della carica abbaziale (10S). Le posizioni si fanno quindi
via via più morbide, mentre altrove si insiste con particolare rigore
sull’applicazione dei decreti tridentini, specialmente del capo V ses-
sione XXV de regularibus relativa alla clausura. Anche a Venezia,
comunque, si applica il capo IX della stessa sessione per cui i mo-
nasteri femminili di pertinenza della Sede Apostolica, come S. Andrea
de zirada o S. Maria delle vergini, vengono assoggettati tutti al go-
verno dei vescovi «tamquam dictae Sedis delegatis»; per S. Andrea
nessuno si occupa subito di dimostrare, come richiesto (sessione
XXV de reformatione, capo IX), il giuspatronato dogale ed esso ri-
mane interamente affidato al patriarca (I06), mentre le Vergini, più
legato al mondo aristocratico e politico veneziano, entro la fine del
Cinquecento viene confermato come ufficialmente sottomesso non
solo alla giurisdizione del doge ma anche direttamente a quella della
stessa Sede Apostolica (ισ7).
(KB) Paschini, op. cit., pp. 58-60; S. Tramontin, La visita apostolica del
1581 a Venezia, «Studi veneziani», 9 (1967), pp. 453-533.
(103) A.S.V., Senato terra, reg. 48 c. 147; F.A. Roberti, La battaglia di
Lepanto e la devozione a S. Giustina, Verona 1975.
(104) A.S.V., Senato terra, reg. 83 c. 38.
(105) Sansovino, op. cit., p. 20.
(106) Solo nel 1650 le monache cercano di ottenere la conferma del gius-
patronato dogale ma lo stato veneziano non prende in considerazione quanto
richiesto in quanto, fin dall’inizio del XV secolo, la giurisdizione del doge non
è stata più esercitata (A.S.V., Compilazione leggi, b. 288 n. 807; Cancelleria
inferiore, doge, bb. 202, 259).
(107) Ibidem, bb. 203-204, cfr. anche la b. 259 dove si trovano le costitu-
zioni stese nel 1400 per S. Maria delle vergini.
