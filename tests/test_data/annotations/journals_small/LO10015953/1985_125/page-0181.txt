PAROLE DEL PRESIDENTE
Signore e Signori,
non è certo per caso che la Deputazione di Storia Patria per le
Venezie torna dopo oltre un decennio a Rovigo a tenere la sua as-
semblea annuale, accogliendo il cortese invito dell’Accademia dei
Concordi, che sentitamente ringrazio nelle persone del suo presiden-
te avv. Mario Degan e del dott. Adriano Mazzetti, direttore della
biblioteca, ricordando nello stesso tempo con tanto affetto l’opera
illuminata dell’on. Giuseppe Romanato, che per primo approvò con
entusiasmo e largo favore l’idea di promuovere questo incontro.
La Deputazione torna a Rovigo, oltre che per riconoscere e lo-
dare la recente bella fioritura di studi polesani, anche e soprattutto
per celebrare il centenario della nascita di Roberto Cessi, al quale,
si voglia o non si voglia, e al di là di ogni apprezzamento umano, la
scienza storica deve moltissimo. A Rovigo egli era nato cento anni
fa, il 20 agosto 1885, e alla sua città, dove aveva compiuto i primi
studi e avuto le prime esperienze politiche, e al suo Polesine egli era
rimasto sempre affettuosamente legato, anche in età matura, quando,
deputato al Parlamento, aveva ripetutamente e appassionatamente
affrontato i problemi dell’agricoltura, della disoccupazione e della
sistemazione fluviale della sua terra e, in occasione della grande
alluvione del Po, era corso senza alcuna esitazione in aiuto delle
popolazioni colpite.
Questi sono i motivi, che hanno indotto la Deputazione a voler
ricordare l’illustre storico proprio a Rovigo. E lo vuole ricordare ora,
in occasione del centenario della nascita, perché Roberto Cessi, fra
le molte cariche e i molti uffici ricoperti, ha sempre avuto particolare
affezione e tenerezza proprio per la Deputazione, della quale era
