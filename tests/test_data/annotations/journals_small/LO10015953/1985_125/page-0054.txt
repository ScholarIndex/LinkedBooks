MONASTERI DI AGOSTINIANE A VENEZIA
53
In questa atmosfera può quasi passare inosservata la fondazione
di un altro monastero agostiniano da parte di una semplice con-
versa, di nome Chiara; inviata nel 1488 a Venezia alla ricerca di
una nuova sede per le cistercensi di S.. Margherita di Tornello che è in
rovina, ella riesce con il generoso aiuto di alcuni nobili ad edificarne
uno, con la sua chiesa, sul terreno dove sorgevano alcune case ed
un oratorio intitolato a S. Susanna cedutile dalla scuola grande di
S. Rocco. Le monache di S. Margherita però, restaurati nel frattem-
po gli edifici cadenti, si rifiutano di lasciare Tornello ed il nuovo
monastero, intitolato ai SS. Rocco e Margherita, viene istituito gra-
zie a Stella vedova di Marco Balanzan che lo dota con tutti i suoi
beni e vi va a vivere con Chiara ed altre donne professando la re-
gola di S. Agostino (56).
Sul finire del Quattrocento si sente sempre più a Venezia l’ur-
genza di un rinnovamento e di una riforma della Chiesa, anticipando
in ciò il resto d’Italia. La temperie che si viene a creare, che coin-
volge da principio solo gruppi ristretti, viene recepita via via anche
nelle sfere più alte del mondo politico della Serenissima. Già nel
1462 e nel 1489 il senato decide di scrivere a Roma, probabilmente
su richiesta del patriarca che fin da allora stava cercando di rifor-
mare i monasteri conventuali, per ottenere deroghe alle bolle di esen-
zione di questi l57), mentre nel 1486 il maggior consiglio vota una
legge contro i «monachini» (58), ossia coloro che intrecciano illecite
relazioni con monache.
La situazione risulta grave specie nelle comunità più ricche ed
aristocratiche come quelle di S. Zaccaria (benedettine), S. Maria della
celestia (cistercensi) o S. Maria delle vergini, ancora appartenente
alla congregazione in via di estinzione di S. Marco di Mantova (59).
In quest’ultimo monastero le canonichesse, che indossano l’elegante
(56) Corner, E.V., III, pp. 387-392.
(57) A.S.V., Compilazione leggi, b. 288: 28 set. 1462 e 24 set. 1489.
(58) A.S.V., Maggior consiglio, reg. 24 Stella, cc. 69v-70.
(59) La congregazione si estingue nel XVI secolo (Tramontin, Canonici
regolari di S. Marco, cit.) ma il monastero delle Vergini ancora in documenti
ufficiali del XVIII secolo viene detto «ordinis Sancti Augustini, congregationis
Sancti Marci de Mantua» (A.S.V., Cancelleria inferiore, Doge, bb. 203-204).
