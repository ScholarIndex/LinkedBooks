ISOLA DELLA SCALA NEL SEC. XV
107
sistemazioni quasi stabilizzate per le aree abitative, che dispongono
di orti, broli, cortili. In tale situazione ci si trova di fronte a una
ripartizione che guarda al passato: le grandi trasformazioni fon-
diarie sono ancora in fieri (70).
6) I termini delle locazioni.
Dalle 204 carte prese in esame risulta che, quando l’arciprete sti-
pulava una locazione, non era assistito dal clero della pieve, indice
questo del superamento della collegialità. Egli agiva motti proprio e di
persona, perciò si rendeva garante e responsabile dei redditi che con-
fluivano nel monte delle entrate della pieve, dal quale pur traeva l’am-
montare del suo beneficio che dopo il 1530 incassava in scudi, moneta
dello Stato della Chiesa (71). Solo in rari casi delegava un procuratore
da lui scelto e sempre munito di regolare atto pubblico, del quale si
indicavano gli estremi del liber imbreviaturarum del notaio che
l’aveva rogato.
I diritti o comunque i poteri, che l’arciprete esercitava sul pa-
trimonio fondiario della pieve, erano quelli — il termine è tolto
dalle carte stesse — del ius directi domimi, specifico del contratto
feudale. I locatari, invece, ricevevano le terre in ius utilis domimi
e a questo punto l’utilitarista aveva due possibilità: o lavorava di-
rettamente le terre avute in uso, oppure le cedeva a terzi affinché
le mettessero a coltura. Però — in questo secondo caso — colui
che le coltivava non godeva di nessun ius sulle medesime, le tene-
bat solum in virtù di un particolare contratto di colonia o di par-
ziaria scritto — raramente —, il più delle volte orale, ma nei modi
e nelle forme della consuetudo loci o di altre particolari condizioni.
Di queste sublocazioni — anche se il termine è improprio — nelle
carte studiate si denotano palesi riferimenti, anche se non sono ri-
portati gli estremi dei singoli contratti (72).
(™) Polese B., Proprietà manodopera e impresa nel Veneto orientale nei
secoli XV-XVIII. Lineamenti storico-economici, in «Rapporti tra proprietà
impresa e mano d’opera...», cit., pp. 101-121.
(71) Si veda la visita pastorale ricordata alla nota 3 di Gian Matteo Giberti.
(72) Il Piacentino sostiene: «colonus qui fundum alienum, nomine alieni
possidet, id est habet», perciò in un rapporto di mero fatto con la terra che
