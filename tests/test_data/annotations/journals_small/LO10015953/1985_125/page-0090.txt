ISOLA DELLA SCALA NEL SEC. XV
89
e) Raffaele de’ Medici da Padova.
Dal 23 agosto 1482 al 17 ottobre 1487 arciprete di Isola della
Scala fu Raffaele figlio di Arcangelo de’ Medici da Padova, proto-
notario Sancte Romane Ecclesie, ossia quel dignitario della curia
pontificia che spediva gli atti ufficiali della Chiesa. Nei documenti
di Isola della Scala compare, come del resto gli altri dignitari, per-
sonalmente. In soli due casi agisce attraverso un procuratore: nel
primo è il nobile Bartolomeo del fu Domenico Magarmi da Padova,
nel secondo Martino Plombacii che si qualifica «civis et causidicus
de Verona». Prima del luglio 1500 nuovo arciprete è un veneziano
Giovanni Michiel, cardinale presbitero al titolo di Sant’Angelo, ve-
scovo portuense e dal 1471 al 1503 vescovo di Verona (24).
f) Giovanni Michiel.
Il nome di questo cardinale compare in un solo contratto, quel-
lo del 5 luglio 1500, quando era vescovo di Verona. Suo procuratore
in loco fu Pasquino del fu ser Pietro Sozi da Lucca, capelano e
gubernator della chiesa di Santo Stefano di Isola. Il nome poi di
Pasquino Sozi compare in altri tre contratti da solo, senza ricordo
della presenza del titolare della pieve o comunque dell’arciprete com-
mendatario. In questi atti provvede al ricupero del dominio utile su
alcuni appezzamenti e a una permuta di terre. Un fatto si deve met-
tere in evidenza: il vescovo titolare di diocesi risulta beneficiato
di una pieve i25).
g) Vincenzo Querini da Venezia.
Il nome di Vincenzo Querini da Venezia compare in un solo
documento del 19 gennaio 1509 nella sua dignità di «archipresbiter
plebis Sancti Stefani Insule Scalarum» ed è l’ultimo in ordine di
tempo di questa raccolta f26).
(24) Oltre a ciò null’altro si conosce, almeno per il momento.
(25) Eubel, Hierarchia..., cit., II, p. 16; Paschini P., Il carteggio fra il
cardinale Marco Bembo e Giovanni Lorenzini, Città del Vaticano [s.d.], p.
15 e passim; Avesani R., Verona nel Quattrocento. Civiltà delle lettere, in «Ve-
rona e il suo territorio», III 2, Verona 1984, p. 147.
(26) Chiappa, Santo Stefano..., cit., p. 79, segnala che a Vincenzo Querini
succedette tra il 1520-1530 Gabriele arcivescovo di Durazzo e a questo Pietro
Querini, nipote di Vincenzo, che fu arciprete di Isola pare fino al 1558.
