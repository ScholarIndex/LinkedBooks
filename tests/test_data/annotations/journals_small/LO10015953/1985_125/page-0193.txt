ROBERTO CESSI E LA STORIA BIZANTINA
193
venne una allorché fu separata, probabilmente durante la seconda
metà del secolo VII, dal Veneto. Già queste due regioni si distin-
guono fra loro tanto nel loro sviluppo territoriale quanto in quello
economico forse meno in quello politico. Lo sviluppo territoriale, ma
anche sociale ed in parte quello militare della Venezia marittima, ri-
corda molto quello della Dalmazia imperiale: in ambedue le province
la popolazione romana si ritirò verso il mare, gli uni sui lidi e le
lagune, gli altri sulle isole e in alcune città della costa dalmata, in
maggior parte degli isolotti.
Per non continuare su questa via dei paragoni o delle differen-
ze fra Venezia da una parte e Roma o Gaeta o Napoli o la penisola
della Crimea ed altre regioni bizantine dell’epoca dall’altra credo sia
il caso di concludere in breve: l’apporto dello storico Cessi allo
studio della provincia bizantina in generale nei cosidetti «dark ages»
è sotto vari aspetti utilissimo sia per lo specifico sviluppo della Ve-
nezia marittima bizantina sia come elemento di confronto e paragone
con altre regioni dell’impero non solo in Italia ma anche altrove,
con quelle regioni che descrissi più di trenta anni fa quali unità mi-
litari ed amministrative di rango inferiore ai temi. Alcune di queste
divennero col tempo dei temi, altre, come per es. l’Istria, videro il
loro sviluppo interrotto dall’occupazione straniera, Venezia seguì
una via specifica di cui subito parleremo.
Dagli inizi dell’VIII secolo si era dunque iniziato un processo
d’allontanamento della Venezia dall’Impero d’Oriente che durò pra-
ticamente quasi cinque secoli e terminò con la IV Crociata, col trion-
fo di Venezia su Bisanzio, capovolgendo quasi il rapporto iniziale.
Non è nostro intenzione e non è nostro compito fare la storia delle
relazioni veneto-bizantine e nemmeno studiare la politica del go-
verno costantinopolitano nei confronti di Venezia. Quello che qui
ci interessa è di presentare il contributo degli studi di quell’eminente
conoscitore del passato veneziano che era Roberto Cessi alla storia
dell’Impero bizantino.
Nella Storia della repubblica di Venezia, nonché in studi ed ar-
ticoli di carattere generale, Cessi sottolineò quei momenti che egli
considerava fondamentali per una migliore comprensione dell’evolu-
zione del tessuto storico in cui Venezia e Bisanzio vivevano ed agi-
vano. Devo ricordare ancora, quale superba sintesi, l’ampio capitolo dal
