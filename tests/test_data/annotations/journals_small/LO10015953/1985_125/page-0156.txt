RECENSIONI
155
vicentine come pochi, proprio per la sua professione di osservatore
e commentatore della realtà locale.
Mi sembra quindi di aver fornito una risposta al quesito iniziale: ha
significato pubblicare le «memorie» di Navarotto, in quanto rappresen-
tano una «testimonianza» vivace, acuta e penetrante sulla società vicen-
tina tra Ottocento e Novecento.
Bene quindi ha fatto Ermenegildo Reato a curare la stampa del vo-
luminoso manoscritto navarottiano sinora inedito, portato alla luce con
la ristampa anastatica del precedente volume del 1937 ormai introvabi-
le, in quanto ha offerto un prezioso strumento per gli storici, ma anche
per i semplici cultori di storia e vita vicentina, perché il testo in stile
giornalistico risulta piacevole e leggibile e le parche ma essenziali note
del curatore rendono comprensibili i riferimenti fornendo rapidi cenni
bio-bibliografici su fatti e persone menzionate.
«Memorie di un protagonista» s’è detto; così figura scritto anche nel
sottotitolo. Si tratta di un particolare non puramente esplicativo, ma di
ima pista di lettura: protagonista il Navarotto lo è costantemente in ogni
pagina, in ogni riga, in ogni giudizio, in ogni commento.
Bisogna infatti tener presente che il filo conduttore, il leitmotiv che
percorre tutto il volume (o i volumi, trattandosi di tre tomi consistenti:
511 pagine il primo, quello già edito, e 928 complessivamente gli altri
due, con i testi inediti) è rappresentato da lui, Adriano Navarotto; gior-
nalista cattolico, o meglio sarebbe dire «clericale» (termine che sembra
lui stesso prediligere — basti leggere le osservazioni tra il serio e il faceto
di II/l, pp. 2-4) e intransigente. È la cartina di tornasole attraverso la
quale leggere quanto egli scrive.
Accanto alla sua collocazione ideologica vanno però evidenziate la
sua polemicità da giornalista d’assalto, la sua grinta, la sua faziosità e il
suo spirito di parte.
Non a torto Reato lo definisce irrigidito «su posizioni conservatrici
per non dire reazionarie» (I, p. IX), tutto teso «ad assecondare la linea
dell’intransigenza pura e semplice, non priva di sospetti anche pesanti
nei confronti delle forze giovanili impazienti di battersi per un program-
ma di azione sociale democratica e cristiana» (I, p. X). Secondo Nava-
rotto, sempre per dirla con le parole del curatore, «il nemico da battere
per la rigenerazione cristiana della società era il liberalesimo; soltanto il
liberalesimo, con le sue premesse illuministiche, le sue implicazioni agno-
stiche, le sue conseguenze libertarie e socialistiche» (I, p. XIII); gli unici
in grado di contrastarlo erano per lui i cattolici intransigenti che a suo
avviso rappresentavano «la risposta ufficiale della Chiesa alla sfida del-
l’illuminismo e della massoneria che si spartiscono la vita del Paese» (I,
p. XVI).
Fatte queste premesse, risulta più agevole e comprensibile leggere le
«memorie» di Navarotto e collocare le sue osservazioni, i suoi attacchi
violenti, sarcastici, talvolta velenosi a liberali, cattolici transigenti, cleri-
co-moderati, cristiano-sociali, massoneria, anticlericalismo liberale e demo-
cratico.
La linea di battaglia del Navarotto andrebbe messa in relazione e ana-
lizzata confrontandola con quella dei famosi fratelli Scotton, consideran-
