MONASTERI DI AGOSTINIANE A VENEZIA
57
della Serenissima che nel 1505 gli chiedono conferma di quanto al-
tri papi hanni già concesso f69). Pochi anni dopo questo pontefice
lancia contro Venezia la scomunica (27 aprile 1509, tolta il 1 marzo
1510) mentre la Repubblica, pur nell’ambito dei gravi affanni de-
terminati dalla sconfitta di Agnadello, trova il tempo di riprendere
l’atteggiamento severo nei confronti delle monache conventuali in-
timando che siano consegnate subito al patriarca quelle che si tro-
vano fuori dai loro monasteri: la parte del senato (29 giugno
1509) (TO), che commina gravi pene a chi accoglie o aiuta le reli-
giose a lasciare i conventi, può essere fatta rientrare in una più gene-
rale politica contro il lusso, le spese superflue (71) e i comporta-
menti immorali attuata a Venezia in questo periodo, ma trova la sua
origine nella nomina a patriarca del beato Antonio Contarini
(1508) (72). È proprio per appoggiare la sua politica in questo cam-
po che interviene finalmente il consiglio dei dieci nel 1514 con una
serie di decreti relativi ai «monachini», alle grate nei parlatori, alle
licenze per entrare e uscire dai monasteri ed all’abitudine di tenere
cameriere secolari (73). La situazione però rimane invariata cosicché
si decide di ricorrere ad uno di quei monasteri dove vige la più
stretta osservanza per tentare di riformare gli altri. Nel 1519 le ago-
stiniane di S. Giovanni Laterano, che in pochi anni hanno saputo
far apprezzare il rigore e l’austerità della loro vita, sono collocate
nel monastero benedettino di S. Anna che viene diviso in due parti
per ospitare la nuova comunità. La fiducia che le religiose hanno
saputo meritarsi è sottolineata da un’esplicita affermazione del con-
siglio dei dieci che concede loro, qualora lo desiderino, di andare a
(69) A.S.V., Consiglio dei dieci, codici, reg. 114, «De virginibus...» cc. 12v-
13v. Sui rapporti tra il papato e la Serenissima in questi anni cfr. F. Seneca,
Venezia e papa Giulio II, Padova 1962.
(™) A.S.V., Senato terra, reg. 16, c. 113.
(71) In questa politica rientra per esempio la parte del 21 gen. 1510 rela-
tiva alla dote delle monache (A.S.V., Provveditori sopra monasteri, b. 1, reg. I,
cc. 20v-21).
(72) A. Niero, I patriarchi di Venezia, Venezia 1961, pp. 55-72; Musolino
- Niero - Tramontin, op. cit., pp. 260-264.
(73) A.S.V., Compilazione leggi, b. 288: 4 mag. 1514; 5 lug. 1514 (sulle
grate nei parlatori ed in particolare in quello di S. Zaccaria; su questo episodio
cfr. M. Sañudo, Diari, Venezia 1887, voi. 18, 323); 9 ago. 1514; 30 ago. 1514.
