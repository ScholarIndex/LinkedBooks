98
EGIDIO ROSSINI
fungendo in tale modo da tramite successorio nella minorità dei figli.
Se invece era nubile, aveva piena capacità di gestire una azienda in
proprio e numerosi sono i casi riscontrati (51).
Concludendo: le terre della pieve paiono amministrate con una
certa attenzione, perciò non rientrano nelle tendenze specifiche dei
patrimoni ecclesiastici di questa età, perché soggette a un freno
che nel caso è costituito dal Comune. L’arciprete, anche se com-
mendatario, resta l’unico e responsabile personale della distri-
buzione di quelle terre (52), la cui amministrazione non era mai
lasciata a totale discrezione di chierici o di rettori. Ciò dipen-
deva anche dal fatto che il reddito che poteva da esse trarre era
parte integrante dell’andamento del beneficio di cui poteva disporre.
Se l’arciprete era l’insindacabile dispensiere di terre, nondime-
no gli andamenti dei canoni stabiliti nelle locazioni non rientravano
nelle libere tendenze di mercato, sia perché non prevedevano sovra-
imposizioni, sia perché assai esigui come entità. Sotto tale visuale,
anche se sorvegliata, si trattava sostanzialmente di una amministra-
zione statica, che affrontava, se non in esigua misura, gli oneri delle
migliorie, mentre i canoni erano praticamente congelati, né subivano
variazioni. Ogni appezzamento pareva predestinato a versarli sem-
pre in moneta o sempre in natura (53).
Un mondo statico in una economia in movimento, per cui i red-
diti erano di fatto alla mercé delle alternative monetarie che a partire
dagli anni 70 di questo secolo XV diventano sempre più consisten-
ti. Da sola dunque questa immobilità portava ad un depauperamen-
to reddituale, ma ciò pare non interessasse quegli amministratori.
(51) Contratto 51.
(52) Chittolini G., Note sui benefici rurali nell’Italia padana alla fine
del Medioevo, in «Pievi e parrocchie...», cit., p. 415 e segg., ove sono messe
in evidenza le forze disgregatrici che operavano nel beneficio in area lombarda.
(53) Tali sono le caratteristiche di quei contratti. Per quanto riguarda l’an-
damento dei prezzi si veda per il vicino mercato di Desenzano Zalin G., Ap-
provigionamento e commercio dei cereali nella regione gardesana durante l’età
moderna, in «Storia di una comunità lacuale: il lago di Garda», Vicenza 1968,
pp. 1-65, e dello stesso 11 mercato ¡granario in Desenzano nei secoli XVI-XVI1.
Problemi alimentari e politica annonaria nel territorio benacense, in «Atti del
convegno su Camillo Tarello e la storia dell’agricoltura bresciana al tempo
della Repubblica Veneta», Lonato 1979, pp. 33-79, e per la più lontana Fi-
renze Goldthwaite R.A., Prezzi del grano a Firenze dal XIV al XVI secolo,
in «Quaderni storici», 28 (1975), p. 34.
