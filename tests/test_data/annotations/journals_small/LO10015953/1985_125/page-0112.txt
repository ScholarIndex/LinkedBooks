ISOLA DELLA SCALA NEL SEC. XV
111
14) Rigetus miolarius quondam Ziliberti de Caldenzia, vallis ludi-
carie (93).
15) Bartolomeus brentarius quondam magistri Augustini de Sancto
Firmo Maiore (94).
16 ) Franciscus quondam domini Sebastiani de Leonibus de Padua (95).
Costoro nel volgere della seconda metà del secolo XV hanno
avuto terre a Isola. In ogni caso riesce assai difficile pensare che
tutti quelli che si sono segnalati abbiano impugnato vanga e badile
e si siano trasferiti a Isola per coltivare quelle terre che avevano
avuto in locazione dalla pieve. Così questi utilitaristi non residenti
non potevano che alimentare un colonato o un bracciantato che
operava su terra altrui, per cui stava per nascere una specie di pro-
letariato, che doveva quotidianamente fare i conti con le magre
risorse di cui disponeva e che consistevano nella differenza fra i red-
diti della terra e quanto spettava al dominio diretto ed al do-
minio utile.
La pieve cedeva terre e case indistintamente «titulo et nomine
locationis perpetualis quoque novennio/decennio renovande». So-
stanzialmente si tratta di una locazione senza una scadenza prefis-
sata, anche se la pieve si riserva il diritto della renovatio che, in
pratica, si riduce, come in fatto di canoni si è visto, a una formalità,
ma tale non era la distribuzione dei singoli appezzamenti che erano
sospinti da una elevata mobilità. Insomma si dava vita a una non
azienda a misura delle singole possibilità di coltivazione della terra
locata e questo andamento seguiva la naturale evoluzione delle fa-
miglie dei singoli insediati sulla terra (96).
Il locatario poteva vendere la res locata, ma gli erano imposte
significative limitazioni: varie forme di prelazione e assenso, anche
(95) Contratto 196 del 13 maggio 1496.
(94) Contratto 195 del 30 maggio 1496.
(95) Contratto 42 del 5 luglio 1496.
(96) Di fatto la pieve si era inserita profondamente nel villaggio parallela-
mente al Comune che aveva terre proprie e che amministrava mediante regole
non dettate da un dominus, ma dall’assenso dei vicini. Anche questo patri-
monio è soggetto al un suo particolare depauperamento. Tale situazione emer-
gerà più evidente nel secolo XVII alla luce degli estimi di quella comunità
(Archivio di Stato di Verona, Antichi estimi provvisori, reg. 460 con da-
ta 1628).
