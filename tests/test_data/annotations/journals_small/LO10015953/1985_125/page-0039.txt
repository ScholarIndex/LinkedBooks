38
MARIA PIA PEDANI
fondato nella laguna e nell’atto del vescovo di Torcello è chiaramen-
te espresso come esso sia legato al movimento canonicale.
Occorre precisare, a questo punto, che nei documenti antichi le
istituzioni femminili «agostiniane» sono indicate spesso in modo
confuso e generico tanto che il termine si trova applicato indistinta-
mente, oltre che alle canonichesse ed alle eremitane, anche a tutte le
altre religiose che seguono la regola di S. Agostino, siano esse dipen-
denti da un ordine, come per esempio le domenicane, o appartenga-
no a conventi o monasteri indipendenti (10). Conseguentemente si è
dovuto tener conto, in questa sede, non solo dei monasteri di eremi-
tane da cui derivano le attuali «sorelle di vita contemplativa» o
«monache agostiniane», ma anche di quelli che, nei documenti, risul-
tano accogliere genericamente la regola di S. Agostino, pur senza
prendere in esame quelli chiaramente appartenenti ad ordini diversi
(servite, domenicane, ecc.).
Se la fondazione di S. Maria degli Angeli è legata ad una dona-
zione privata, quella di S. Maria nuova di Gerusalemme detta S. Ma-
ria delle vergini trova la sua origine nelle volontà congiunte di un
legato pontificio e di un doge. Nel 1219 Ugolino, vescovo di Ostia,
che diverrà poi papa con il nome di Gregorio IX, invita Pietro Ziani
ad erigere una chiesa con questo titolo per ricordare quella distrut-
ta poco tempo prima dai saraceni in Palestina; il doge accetta e, scel-
to un luogo poco distante dalla cattedrale di S. Pietro di Castello
dove già esisteva un oratorio dedicato ai SS. Pietro e Paolo, la edi-
fica fondandovi accanto un monastero che viene sottoposto diretta-
mente alla Sede Apostolica ed al giuspatronato dogale. Esso viene
aggregato ai canonici di S. Marco di Mantova e nel documento con
cui Gregorio IX lo affida nel 1234 ai loro visitatori, escludendo gli
altri ordini, si legge «...et quia quidam ex fratribus et sororibus ipsis
obedire priori suo, sicut accepimus, contradicunt...»; le stesse pa-
role vengono riprese dal vescovo di Castello in un atto del 1239
«...quod prior et fratres atque sorores monasterii Sanctae Mariae in
Ierusalem...». Maggior luce viene da un documento dei 9 aprile
1274 con cui Gregorio X decreta che la badessa, qui nominata per
(10) B. Rano, Agostiniane, monache in Dizionario degli istituti di perfezione
(in seguito D.I.P.), 1974-1983 (in prosecuzione), Roma, I, 155-190.
