130
NOTE E DOCUMENTI
bene è estimato per 4 lire 15 soldi (1 lira = 20 soldi) (34). Il suo
patrimonio si avvicina così a quello di un ben agiato nobile: l’erede
di un Trissino, famiglia fra le più ricche e antiche di Vicenza, paga
5 lire 10 soldi (3S).
Tornato da Mantova, dove si è formato alla scuola di Vittorino
da Feltre, Ognibene dimostra di volersi sistemare solidamente a
Vicenza. Vi compra due case (36), si unisce in matrimonio a una
Calderari e mira palesemente a ottenere il posto di insegnante pub-
blico che Ü già vecchio Bartolomeo Borioni doveva prima o poi la-
sciare (37). Per ottenerlo, può far leva sulla già acquistata fama di
oratore, sulla protezione di un potente come Gianfrancesco Gon-
zaga — a cui aveva dedicato due traduzioni — e sul fatto di essere
stato discepolo di un celebre umanista, nonché sulla stessa paren-
tela, da poco acquisita, con ima delle maggiori e più in vista fami-
glie della città. Se poi lo vediamo sotto il profilo dell’uomo di fede
(34) A.S.Vi., Estimi, 2412 (anno 1460), 101 v. Ognibene non dovette però
pagare le tasse nel 1460 se accanto al suo nome leggiamo «Non debet porti in
extimo mandato Rectorum [sono i Rettori veneti di Terraferma], sed superce-
datur donec aliud dixerint». Negli estimi del 1453 egli non figura, trovandosi
ancora a Mantova per insegnare. Altri, per l’arco della sua vita, non ci sono
pervenuti.
Dopo il nome di Ognibene troviamo aggiunto negli estimi del ’60, con di-
versa grafia, «Iacobus nepos suprascripti d. Omniboni» con 0 lire 10 soldi. In
quelli del 1477 (Estimi, 2412 A, c. 5v) «Iacobus de Leonico, nepos d. Ogno-
beni» è estimato per 2 lire 15 soldi e risiede nella sindicaría di Carpagnon.
Ognibene era già morto.
(35) A.S.Vi., Estimi, 2412, c. 101 v.
(36) Vedi nota 26.
(37) A sostegno di quanto asserito, valga il fatto che, sebbene Ognibene
avesse stipulato il gennaio 1440 un contratto col Comune di Treviso in cui
«se solemniter obligavit [se. «grammaticam docere legereque rectoricam ac
quoscumque auctores requìsierent audientes»]... per tempora quinque anno-
rum», nell’agosto del ’42, rischiando una lite, si giustificava dicendo che aveva
creduto «se obligari per tempora trium annorum, et ultra usque ad quinque
in quantum post ipsos tres annos non vocatus esset per Cives Vincentie» e
riusciva a modificarlo in questi termini. Così Ognibene poté tornare in patria
nel 1443 (Serena, La cultura, pp. 328-330; Pesce, Vita socio-culturale, p. 183).
Π 9 febbraio di quell’anno Bartolomeo Borioni aveva rinunciato al suo posto
a Vicenza e Ognibene, tramite il procuratore Girolamo fu Biagio Saraceno,
l’aveva accettato se s’obbligava a non destinare ad uso diverso dallo scolastico
l’edificio della scuola (F. Vigna, Zibaldone di documenti da servire alla storia
di Vicenza, ms. 24.9.26-39 [sec. XVIII], f. 25 della Biblioteca Bertoliana di
Vicenza).
