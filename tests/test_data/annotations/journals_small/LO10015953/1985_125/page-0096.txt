ISOLA DELLA SCALA NEL SEC. XV
95
un mestiere specificato, per cui non pare azzardato considerarli in-
teramente dediti ai lavori della terra (45).
In massima parte sono originari di Isola, ma alcuni erano di
immigrazione recente tanto che il loro nome era ancora legato alla
località di origine: Bergamo, Cremona, Milano, Como, Crema, ma
anche Verona o località di questo distretto, come Vigasio, Treven-
zuolo, Arcole, Buttapietra. Questi immigrati, individuati come per-
sone, nel loro insieme danno vita a un vero e proprio andamento
immigratorio verso questo centro rurale. Se non si dovesse agire su
una documentazione di campioni distorti, si potrebbe parlare, alme-
no prima del 1460, di un 30% di immigrati, cifra forse troppo ele-
vata se considerata in se stessa, ma che, interpretata come tendenza, se-
gnala grandi spostamenti avvenuti prima o immediatamente dopo
l’occupazione veneziana che hanno dato vita a nuove forme di ripo-
polamento e con esse ad una maggiore disponibilità di manodopera
o comunque a presenze attive, delle quali la proprietà ecclesiastica
si è largamente servita dopo le grandi falcidie del secolo XIV e del-
la prima metà del successivo. In qualunque modo si vogliano in-
terpretare, queste tendenze costituiscono sempre un momento carat-
terizzante di questo centro rurale che sta cambiando volto.
Nella recognitio del 1460 l’indice di stabilizzazione demica ri-
sulta più evidente, le locazioni denotano una minore mobilità; spes-
so il campetto del padre passa al figlio, il faber e il cerdo hanno
dalla pieve solo una casa con annesso orto, la cui funzione è quella
di arrotondare i magri redditi del mestiere esercitato. Lo stesso è
per il barbitonsor, ossia per il barbiere del paese. Però non mancano
nuovi andamenti.
Nella revisione del 1460 il notaio Paolo Zeno del fu Galvano,
al quale la pieve aveva affittato le terre che aveva da lui acquistato
a Bure nella Valpolicella, sparisce C46), come spariscono altri «stra-
ss) Non si può ritenere che la pieve fosse la sola proprietaria di terre e
di case nel centro di Isola della Scala, come del resto si può vedere nella mappa
Sorte, di cui alla nota 40.
(46) La locazione concessa al notaio Paolo Zeno da Bure fu forse una
vendita simulata. Infatti quella terra fu acquistata dalla pieve il 2 ottobre
1456 per 50 ducati e nello stesso giorno fu affittata al venditore per 12,5 lire
annue di affitto, circa il 6%, e la locazione non gli fu più rinnovata (Gianelli G.,
Ricerche di storia della moneta e del pensiero monetario, Genova 1984, pp.
13-56).
