ROBERTO CESSI E LA STORIA BIZANTINA
189
L’interesse del Cessi per questa epoca si riflette nella sua pro-
duzione storiografica: quanto più ci si avvicina al problema delle «ori-
gini di Venezia», tanto più cresce il numero delle sue pubblicazioni.
Nella nota bibliografica, che sta in appendice al capitolo citato,
egli enumera i suoi studi su La crisi imperiale degli anni 454-455 e
l’invasione vandalica a Roma (1917), sul Regnum et imperium in Ita-
lia (1918), preceduto però già un anno prima da un articolo sullo
stesso tema; seguono Le vicende politiche dell’Italia medievale, di
cui la prima parte s’intitolava La crisi imperiale (1938) e la seconda
Il risveglio della nazione (1946), poi Lo scisma laurenziano e le orìgini
della dottrina politica della chiesa di Roma (1919), seguita l’anno
appresso Dallo scisma laurenziano alla pacificazione religiosa con
l’Oriente. Forse sarebbero ancora da ricordare studi particolari che
precedettero la sintesi del 1957, quali Marcellino e l’opposizione im-
periale romana sotto il governo di Maiorano (1916) o La vita di
papa Giovanni I nel Liber pontificalis e nell’Anonimo Valesiano
(1917), nonché in parte l’articolo Le origini territoriali del ducato
veneziano (1920), ripubblicato nel 1951 in Le origini del ducato
veneziano, raccolta di studi fondamentali su cui torneremo ben
presto.
Il Cessi non considerava mai risolto o definitivamente chiuso
un problema storico, anzi, da storico sensibile, era sempre pronto
a ritornare sulle fonti, a rivederle e rivagliarle, a riflettere nuova-
mente sulla questione: così nel 1962, in quella che egli chiamò mo-
destamente Notizia, Su le orìgini della Venezia marittima, tornava
appunto sul complesso problema nuovamente discusso negli anni
sessanta in varie pubblicazioni (Bognetti) ribadendo che le invasioni
barbariche ed il regno goto non avevano lasciato tracce profonde
che avessero modificato la tradizionale struttura della regione ve-
neta.
Il capitolo che segue e che porta il caratteristico titolo La pro-
vincia bizantina è fuori d’ogni dubbio uno di quelli ai quali il Cessi
ha dedicato buona parte delle sue analisi, ritornando di continuo su
tutta una serie di problemi, tanto in articoli analitici quanto in
studi di carattere generale. Non è il caso di enumerare qui le non
poche opere di carattere generale, nelle quali il Cessi dedicò uno o
più capitoli alla Venezia marittima, allorché era provincia bizantina.
