MONASTERI DI AGOSTINIANE A VENEZIA
37
dal mondo si fa sentire nelle due comunità «agostiniane» fondate
dal prete Domenico Franco a S. Andrea di Ammiana nel 1180 e a
S. Andrea del Lido nel 1199; in questo caso, contrariamente a quan-
to afferma il Dandolo (7), non si parla nei documenti di canonici ma
di «fratres» che vivono secondo un’osservanza stabilita dallo stesso
fondatore. Egli ha forse l’idea, poi non attuata, di creare nell’isola
di S. Andrea del Lido anche una comunità femminile, come si de-
duce da un documento dell’ottobre 1200 con cui Marco Nicola, ve-
scovo di Castello, gli concede di costruire un’altra chiesa dedicata
alle SS. Eufemia, Dorotea, Tecla ed Erasma ed un ospizio «ad uti-
litatem tuam et fratrum aut sororum qui ibidem per te in eodem
loco fuerint instituti» (8).
Nel processo di rinnovamento portato avanti anche a Venezia
in nome della cosiddetta regola di S. Agostino durante il XII secolo
viene quindi ad inserirsi l’elemento femminile, che trova ufficiale
riconoscimento con la fondazione del monastero di S. Maria degli
Angeli a Murano. Nel giugno 1187 Giacomina, figlia di Antonio
de Boncis, riceve in dono da Ginevra Gradenigo, appartenente alla
nobile famiglia veneziana ed unica erede del padre Marino, un vasto
tratto di elevata palude posta all’estremità di Murano «in capite
vici novi» con la condizione di costruirvi una chiesa ed un mona-
stero; il 20 marzo dell’anno successivo Leonardo Donà, vescovo di
Tornello, le concede di edificarli a lode di Dio, della beatissima Ma-
ria sempre vergine, di tutti gli Angeli «vel sancti Iacobi appostoli»
e di viverci «sub regulari observantia canonicorum Sancti Augusti-
ni»^), come già espressamente stabilito dalla Sede Apostolica. Si
tratta del primo monastero femminile con la regola di S. Agostino
(7) Dandolo, op. cit., p. 275, 16-30. A questo proposito cfr. quanto dicono
il Corner, E.V., IX, pp. 135-172, che li fa poi confluire negli eremitani, e
P.F. Kehr, Italia pontificia, Berlin 1961, VII, parte II, p. 99.
(8) Documento edito dal Corner, E.V., IX, pp. 156-157; l’originale trovasi
presso l’Archivio di Stato di Venezia (in seguito A.S.V.), S. Andrea del Lido,
b. 40.
(9) I due documenti, editi dal Corner, Ecclesiae torcéllanae antiquis monu-
mentis nunc etiam primum editis illustratae, Venetiis 1749, II, pp. 261-262,
sono conservati, in copia dei 1469, in A.S.V., S. Maria degli Angeli, b. 9.
Sulla storia del monastero cfr. V. Zanetti, Del monastero e della chiesa di
S. Maria degli Angeli di Murano. Memorie storiche, Venezia 1863.
