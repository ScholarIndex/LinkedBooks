112
EGIDIO ROSSINI
se poi nella pratica non pare siano sempre state esercitate rigida-
mente l97).
Quello che è più significativo è che la vendita del dominio utile
doveva essere immediatamente seguita da un nuovo atto di inve-
stitura (98). Così mediante questa serie di accorgimenti il patrimo-
nio della pieve si manteneva sostanzialmente compatto e non era
soggetto a quel depauperamento che si riscontra in altre regioni.
Praticamente la recognitio costituiva l’atto con cui il dominio
diretto richiamava gli utilitaristi ad un ufficiale riconoscimento e a
partire dal 1471 richiese anche un giuramento dall’utilitarista stesso,
che non teneva altri beni o terre della pieve se non quelli elencati
nell’atto della recognitio stessa.
I canoni corrisposti al dominio utile sono indicati dalla voce
fictum e talvolta anche col termine livello. Questi canoni potevano
essere in moneta o in natura, ma non erano mai parziari. Si fissava
caso per caso quando si doveva versare a date stabilite che erano
la Madonna di agosto o il giorno di San Michele di settembre.
Con questo schema assai semplice si ha il superamento dei con-
tratti agrari dell’età precedente, si dà vita ad una locazione di tipo
feudale, ma, quando si entra nei particolari, ossia si passa all’esame
delle singole voci, emerge una situazione ben più complessa, perché
nel nostro caso si tratta di patrimonio ecclesiastico che deve tenere
presente — o lo dovrebbe — i dettami del diritto canonico. Co-
munque questo contratto si articola nei seguenti momenti ("):
1) Nome, cognome, titoli dignitari dell’arciprete unico autore del
negozio. Se si tratta di altra persona, procura personale diretta
e limitata.
(91) Si vedano ad esempio i 20 contratti trascritti per intero nel prossimo
numero (il XXXIV) di Studi Storici Veronesi Luigi Simeoni.
(98) La procedura normale era la seguente: Io refutatio della terra; 2'
eventuale liquidazione, spesso a parte delle migliorie; 3° nuova investitura
quando non si trattasse di successione, nel qual caso il passaggio era automatico.
(99) A partire dal secolo XIII nel sistema delle locazioni interviene, in
modo più accentuato, l’opera legislativa della Chiesa. Poiché a Isola si sono
viste presenze di alti prelati della curia romana, si è spinti a vedere sino a che
punto si attenevano alle disposizioni canoniche. Tuttavia pare proprio che
l’osservanza delle decretali e degli extravagantes in questa terra non fosse
così ligia come si potrebbe pensare.
