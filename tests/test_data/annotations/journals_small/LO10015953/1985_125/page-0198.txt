198
JADRAN FERLUGA
la storia bizantina: in primo luogo quale valore ideale e reale aveva
il posto che gli «arconti» in Italia, fra essi il duca veneto, occupa-
vano nel sistema gerarchico degli stati alla testa del quale si trovava
l’imperatore bizantino? In secondo luogo quale era la concezione di
sovranità, di signoria o di potestà che gli imperatori d’Oriente ave-
vano nei riguardi di Venezia e quale la realtà? e ciò è naturalmente
anche un problema di storia veneziana.
L’influsso bizantino sulla civiltà, cultura ed arte venete è sta-
to, anche se brevemente, trattato più sopra. Credo però che il giu-
dizio del Cessi, che non è poi tanto negativo quanto in un primo
momento possa sembrare, meriti particolare attenzione, poiché sol-
leva il complesso problema del rapporto fra influenza proveniente
dal di fuori, in questo caso quella bizantina, e l’apporto creativo e
originale degli artisti e delle maestranze indigene e locali sia nel-
l’accogliere forme artistiche esterne sia nella loro elaborazione suc-
cessiva.
Non è mia intenzione entrare in una dettagliata analisi e quan-
to finora è stato detto sugli studi del Cessi ed il suo contributo alla
storia dell’Impero d’Oriente ha più carattere esemplificativo che
esaustivo; per es. sono stati tralasciati i problemi riguardanti la navi-
gazione, la legislazione, la terminologia ecc. Vorrei però soffermarmi
ancora brevemente su un solo problema fondamentale nella storia
bizantina dell’epoca: lo sviluppo economico dell’Impero. Astraendo
qui evidentemente dai problemi che pone il feudalesimo bizantino,
la penetrazione economica delle città marinare italiane ed in primo
luogo di Venezia nell’Impero bizantino, è fuor di dubbio uno di quei
fattori basilari, che spiega la sua decadenza economica e la sua
prima caduta politica. Questi problemi non possono oggi essere trat-
tati senza consultare l’immensa opera storiografica di Roberto Cessi.
Con la IV Crociata iniziò un’epoca nuova. Ormai non era più
il caso di parlare di Bisanzio; nuovi stati erano sorti: l’Impero di
Nicea, che s’atteggiava a successore del vecchio, lo stato epirota con
ambizioni simili presto cadute nel nulla, l’Impero di Trebisonda,
più tardi principati dalla vita più o meno corta come Rodi o la Mo-
rea. I rapporti di Venezia col mondo bizantino vanno quindi visti
sotto varie rubriche alle quali sono da aggiungere quelle dei vecchi
territori ora facenti parte dell’Impero latino e quelle che riguarda-
