RECENSIONI
153
successori. Con molto scrupolo De Vivo fa osservare che, rispetto a Milde,
«l’humus culturale entro il quale il Dianin si muove è assai diverso»
(p. 17). Tuttavia pare a noi che nella sostanza il discorso non cambi. Se
dallo specifico punto di vista della storia della pedagogia può essere ne-
cessario sottolineare le diversità culturali esistenti tra autore e autore,
per i differenti contesti e tradizioni che li accompagnano, dal più gene-
rale punto di vista della storia della cultura tali diversità tendono a sfu-
mare. Così non si può non vedere come anche Milde, che interpreta in
questo caso la pedagogia ufficiale austriaca, finisca col teorizzare una via
di mezzo fra dispotismo illuminato e restauraziane, fra la cultura dei lumi
e i suoi propositi conservatori. Nel testo del sacerdote austriaco si intrec-
ciano, in un accavallamento di puntigliose osservazioni, una concezione
antropologica di chiaro stampo illuministico, per il continuo e deciso ri-
chiamo aU’irriducibile individualità del docente, e una concezione tradi-
zionalmente autoritaria degli scopi educativi. Si può dire quasi che Milde
si serva di alcune centrali acquisizioni della pedagogia illuministica per
dare più forza e più credito alla teorizzazione di una società gerarchica.
È da presumere che questa sostanziale direttiva pedagogica di tipo
eclettico sia rimasta presente e operante per tutta la seconda dominazione
austriaca. D’altronde non dimentichiamo che quel Baldassare Poli, già
menzionato sopra, inviso non a caso allo spiritualista Rosmini, insegnava
in quegli stessi anni nell’Ateneo patavino. Lo ritroviamo, in qualità di
ordinario di filosofia teoretica e pratica, quale commissario giudicante
nel concorso per l’assegnazione della cattedra di pedagogia dopo il collo-
camento a riposo del Dianin e la breve parentesi dell’incarico (1838-1843)
all’abate Francesco Nardi. Con grande accuratezza e precisione De
Vivo ricostruisce l’interessante svolgimento del concorso, mettendo
ancora una volta bene in luce l’ineludibile intreccio dei rapporti esistenti
tra la specifica storia istituzionale, con i suoi risvolti amministrativo-
burocratici, e la più generale storia della pedagogia. Sulla scorta della
documentazione esistente (mancante purtroppo dei temi scritti dai sin-
goli candidati), l’autore fa emergere tale relazione laddove focalizza i
criteri seguiti dalla commissione per l’assegnazione della cattedra e dun-
que per la nomina del vincitore.
Una svolta nella direttiva pedagogica fin qui posta in luce si ha senz’al-
tro dopo la riforma del 1852, la quale toglieva una certa autonomia al-
l’insegnamento pedagogico in quanto da allora esso sarebbe stato impar-
tito dal docente di filosofia. A questo mutamento istituzionale succedeva
un altro di carattere culturale, sicuramene più importante. Intendiamo
riferirci al lungo insegnamento del sacerdote Antonio Rivato (dal 1856 al
1873), a quei tempi uno dei maggiori cultori di filosofia del Veneto. An-
che qui, per quanto riguarda Rivato, De Vivo riporta alla luce un altro
manoscritto inedito. Si tratta di una dissertazione di carattere pedagogico
in lingua latina scritta dall’abate ancora nel 1823, dissertazione che a giu-
dizio di De Vivo riflette il pensiero educativo del sacerdote veronese.
Forse si sarebbe potuto dire a questo proposito che con Rivato si esce
da quello sfondo culturale pregno di sensismo, empirismo, eclettismo per-
sistente fino agli anni ’40. Non dimentichiamo infatti che già dal 1830-35,
come non mancò di sottolineare Benedetto Croce, Rivato si era via via
