NOTIZIE
163
Alvarez. All’interno di un progetto di vasto respiro che prevede una siste-
matica ricognizione di tutte le testimonianze di natura architettonica, icono-
grafica e ortografica concernenti gli edifici francescani sorti in area veneta,
l’a. presenta per ora i risultati — si tratta di 11 tavole qui riprodotte — di
una recente ricognizione planimetrico-strutturale promossa dall’Istituto uni-
versitario di architettura di Venezia relativa all’insieme, costituito dall’ospe-
dale, dal convento e dall’annessa chiesa, intitolato a S. Francesco Grande.
Due le «Rassegne e discussioni»: II cammino di una rivista («Le Venezie
francescane»): dati, persone, iniziative (pp. 105-107) di I. Giuliani e Erudi-
zione locale e divulgazione: «Le Venezie francescane» dal 1932 al 1968 (pp.
109-117) di L. Pellegrini, volte entrambe a illustrare, ma con particolare am-
piezza la seconda, quelli che furono gli orientamenti, i livelli di impegno cul-
turale, i pregi e i limiti del periodico lungo l’arco di trentasei anni.
Il volume si conclude con «Recensioni e segnalazioni» (cinque i testi re-
censiti e pure cinque i segnalati) e «Cronache e libri ricevuti»: una conclu-
sione che conferma il piano di serietà di impostazione e di rigore scientifico
su cui la rivista è decisamente avviata. [M.C.B.],
* L’annata LXIII (1984) della rivista «Studi trentini di scienze storiche»
si apre con la pubblicazione della terza parte del lungo studio di L. de Finis,
Dai maestri di grammatica al ginnasio liceo di Via S. Trinità in Trento (pp.
3-53), continuato nel successivo fascicolo (pp. 119-155) e non ancora concluso.
Il lavoro, molto accurato, nelle due sezioni ora presentate giunge fino alla
soppressione della Compagnia di Gesù, cui la scuola era affidata, nel 1773.
U. Corsini conclude invece la pubblicazione de Le Memorie di Francesco Ger-
loni, trentino, al seguito di Massimiliano d’Asburgo in Messico (pp. 319-359),
iniziata nell’annata LXI e continuata nella LXII: nonostante i vasti tagli ap-
portati, sempre interessante e ricca di notizie e valutazioni di prima mano, per
quanto tutte a favore dell’imperatore, come era ovvio per un leale ufficiale, e
particolarmente importante per la storia del Corpo dei volontari austriaci in
Messico. Anche i restanti articoli riguardano tutti l’epoca moderna o contem-
poranea, eccetto la comunicazione di J.W. Wós, Alessandro di Masovìa, Ve-
scovo di Trento (1423-1444) (pp. 429-434), effettuata il 15 maggio 1984 al
Seminario di storia medioevale dell’oriente europeo tenutosi a Pisa e nella qua-
le, lamentando lo scarso interesse finora suscitato da questa figura, l’autore
esorta tra l’altro ad uno studio monografico che ne illumini la ricca e vivace
personalità. A. Chemelli, Sulle famiglie Pikler-Monti. Note a margine (pp. 93-
108), dà notizie e chiarimenti su alcuni personaggi della nota famiglia d’inci-
sori Pikier, tra cui Teresa, moglie di Vincenzo Monti. G.B. a Prato, Contri-
buto all’iconografia dell'abate Prato (pp. 197-210), propone, preceduta da una
breve nota biografica, un sintetico catalogo dei ritratti attualmente conosciuti
(in dipinto, fotografia e rilievo) dell’abate G.B. a Prato (1812-1883), una delle
figure più interessanti della cultura e della vita politica trentina dell’Ottocento.
Alla resistenza di Venezia contro gli austriaci e alle proposte, speranze e illu-
sioni dei veneziani per una soluzione che coinvolgesse anche il litorale istriano-
dalmata ed i rapporti con i popoli slavi meridionali si interessa R. Giusti, Ve-
nezia e il problema adriatico nella pubblicistica veneziana (1848-49) (pp. 55-92),
mentre G. Pillinini, Variazioni del regime fiscale veneto durante il primo de-
cennio (1849-1838) della terza dominazione (pp. 247-259), studia le diverse im-
