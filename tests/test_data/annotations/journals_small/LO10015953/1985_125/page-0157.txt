156
RECENSIONI
do che alla fine dell’800 e all’inizio del ’900 furono proprio II Berico di
Navarotto e La Riscossa degli Scotton di Breganze a portare avanti tan-
gibilmente la battaglia intransigente a Vicenza.
Il Navarotto potrebbe non essere estraneo alle polemiche che porta-
rono alla sospensione de II Vessillo Bianco, portavoce dei cristiano-sociali,
nel 1906 (cfr. quanto egli scrive in I, p. 432); tanto che fu lo stesso ve-
scovo Rodolfi, giunto nel 1911 alla guida della diocesi vicentina, a favo-
rire la chiusura de II Berico nel 1915, suscitando le furiose reazioni del
Navarotto che ricorse a Roma accusando mons. Rodolfi (cfr. Come e
perché e da chi fu spento un antico giornale cattolico. Memorie del cav.
Adriano Navarotto di Vicenza, Como 1916) e la sua sostituzione con un
foglio che non conducesse una battaglia di retroguardia, ma servisse da
palestra per l’impegno politico dei cattolici ormai prossimi ad una di-
scesa organizzata in campo; nacque così II Corriere Vicentino (1915-1925).
I «limiti obiettivi dell’opera» sono, come sottolinea puntualmente
Reato (I, p. XVII), gli «ampi vuoti o cenni appena fuggitivi a grosse
questioni dominanti la vita sociale vicentina fra la fine dell’Ottocento e
l’alba del nuovo secolo, quali la rivoluzione industriale [...], la nascita
e lo sviluppo [...] di un vivace movimento socialista, l’emigrazione rura-
le [...], le ripercussioni vicentine della prima guerra mondiale e dell’af-
fermazione del fascismo»; la «ispirazione intransigente», la diffidenza se
non l’ostilità «a quell’impegno di azione sociale di matrice toniolina che,
superando il corporativismo mutualistico dei primi cattolici intransigenti,
li porterà su posizioni pre-sindacali (Unioni professionali), e sindacali (Le-
ghe bianche)»; la diffidente e critica posizione «verso i primi passi della
Democrazia cristiana e verso il programma del Partito Popolare» (I, p.
XVIII).
Non è possibile, ovviamente, nell’ambito di una recensione analizza-
re i singoli temi o aspetti affrontati dal Navarotto; mi limito a segnalare
per tutti le vivaci e pungenti pagine dedicate al «quarto potere» (I, pp.
413-474), vero piccolo «saggio» sulla storia del giornalismo vicentino.
Chiuderei invece con un cenno alla essenziale, ma acuta e precisa
introduzione di Reato (I, pp. VII-XXI), tutta tesa a individuare le linee
portanti delle pagine di Navarotto, evidenziandone limiti e contraddi-
zioni, ma altrettanto sottolineandone la vivacità di testimonianza di un’e-
poca storica.
Non si tratta della consueta «pesante» e «pedante» introduzione di
chi scrive un saggio in prefazione ad un altro saggio, ma semplicemente
di «due righe» di premessa, indispensabili da leggere per poter entrare
nello «spirito» del Navarotto e poter comprendere quanto scrive senza
preconcetti, ma pure senza la speranza di trovarvi l’altra faccia della
storia. Reato mette i puntini sulle i, offrendoci, e di questo dobbiamo
essergli grati, una fonte preziosa per scrutare alcuni risvolti della storia
vicentina tra ’800 e ’900.
Gianni A. Cisotto
