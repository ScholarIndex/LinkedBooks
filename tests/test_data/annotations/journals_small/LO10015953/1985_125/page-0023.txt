22
CLIZIA VOLTAN
Notevole è poi il fatto che tra gli dei chiamati in causa per la loro
difesa, appaiano anche - proprio in quanto i termini separano le terre
coltivate, ordinate dal caos - divinità legate alla guerra e alla caccia,
«cioè a quanto costituisce l’alterità nei confronti dell’agricoltura» (89).
In quest’ottica è perfettamente comprensibile, per fare un esempio,
che gli Ambarvalia, il rituale di circumambulazione compiuto, con
scopi sia purificatori sia difensivi, lungo il perimetro delle terre coltiva-
bili di Roma, stiano sotto il segno di Marte, chiamato a proteggere da
ogni pericolo, visibile o invisibile, la città e il suo ager (90). Una funzio-
ne analoga potrebbe essere attribuita anche al rito veneto; un rito con
cui si intendesse salvaguardare sia l’integrità territoriale sia, conseguen-
temente, la prosperità economica delle città venete, darebbe infatti
ragione, a mio avviso, dell’insieme delle peculiarità più sopra ravvisate
nel racconto di Teopompo.
Da quanto fin qui esposto, viene quindi accantonata l’ipotesi che
le ‘taccole’ costituissero l’incarnazione di non meglio precisati spiriti
malefici, da allontanare o propiziare, interpretazione fornita, come si è
visto, in qualche misura da Teopompo stesso (o dalla sua fonte). Ha
preso invece corpo la possibilità che la specie ornitologica chiamata in
causa in tale, cerimonia assumesse un particolare significato simbolico,
riconducibile sostanzialmente all’idea che essa fosse la rappresentazio-
ne, ^epifania’ di una divinità combattente e oracolare, posta a sentinel-
la delle poleis venete (91).
L’attenzione si è così spostata verso quei contesti religiosi nei quali
fosse dato riscontrare un tale tipo di associazione simbolica, per soffer-
marsi, in particolare, sui due mondi, romano-italico e celtico, con i
quali, precedentemente, si sono notate affinità dal punto di vista divi-
natorio. Proprio per questa esigenza di stretta correlazione tra analogie
già emerse e prosieguo della ricerca - esigenza che corrisponde d’altra
parte agli interessi specifici di chi scrive -, si è pervenuti quindi alla
(89) Piccaluga, Terminus..., p. 49.
(90) Cfr. G. Dumézil, La religione romana arcaica2 (1974), trad, di F. Jesi, Mila-
no 1977, p. 210. Un altro esempio di lustratio, al di fuori di Roma, è quello di
Iguvium: T.Ig., Ib 10-45; VIb 48; Vila 54.
(91) A titolo di ipotesi, si potrebbe anche pensare che i κολοιοί fossero il simbolo
dei termini stessi, il che trova un labile riscontro, a mia conoscenza, solo in raffigura-
zioni di uccelli sui kudurru babilonesi: Piccaluga, Terminus..., p. 19.
