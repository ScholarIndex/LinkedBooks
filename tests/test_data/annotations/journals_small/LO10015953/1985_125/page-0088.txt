ISOLA DELLA SCALA NEL SEC. XV
87
agisce tramite un suo procuratore nella persona di Giacomo de Ron-
caleis de Puia, rettore della chiesa di San Quirico a Verona l20).
b) ternario del Bene, figlio di Lapo Donalo.
I Dal Bene, a Verona detti Dal Bon, sono tra le famiglie toscane
che si sono stabilite nella nostra città ai tempi di Dante o imme-
diatamente prima. Quasi tutti hanno conseguito elevate posizioni
di prestigio sia nella finanza, sia nella proprietà fondiaria, sia nel-
l’area delle dignità ecclesiastiche. La genealogia di questa famiglia
ricostruita da Torresani risulta pressoché incompleta, perché non
segnala né Bernardo né il padre di lui Lapo Donato. Nei contratti
stipulati fra il 1425 ed il 1456 arciprete di Isola della Scala fu
Bernardo, figlio del fu Lapo Donato da Verona. Talvolta è detto
arciprete ecclesie, tal altra plebis, ma fra i due termini non esistono
sostanziali differenze. In questo caso si vuole solo indicare che la
chiesa resta al centro della pieve. È pure indicato come «in iure
civili licentiatus», perciò fornito di una particolare dottrina giuri-
dica. Non risulta però iscritto nella matricola dei giuristi di questo
tempo. Morì nel 1461 come risulta da una iscrizione!21).
c) Bartolomeo Cartolari.
Da quanto risulta dai contratti, a partire dal 2 ottobre 1456 il
nuovo arciprete è il «venerabilis decretorum doctor dominus Bar-
tholomeus de Cartulariis, canonicus Veronensis et archipresbiter ple-
bis Sancti Stephani Insule Scalarum». Nel 1456 aveva fatto erigere,
a sue spese, una cappella nella chiesa cattedrale di Verona, la terza
a sinistra entrando, dedicata a San Michele e vi aveva assegnato una
piccola dote. In una nota marginale al contratto stilato 1Ί1 novem-
(20) Eubel C, Hierarchia Catholica Medii Aevii, I, Roma 1898, p. 24;
Chiappa B., Santo Stefano di Isola della Scala. Una parrocchia attraverso i
secoli, Verona 1979, p. 77.
(21) Carinelli C., La verità nel suo centro riconosciuta nelle famiglie no-
bili cittadine di Verona, ms. del sec, XVIII (Biblioteca Comunale di Verona,
Sala di Consultazione I, f. 624). Il Carinelli è fonte attendibile perché si è
servito, nelle sue costruzioni genealogiche, dell’archivio dei notai defunti, di
cui alla nota 9.
