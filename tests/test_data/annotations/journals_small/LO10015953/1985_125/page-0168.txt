NOTIZIE
167
a Villa di Salò (Un voto a Venere dal lago di Garda, pp. 59-62), nonché da
G.F. Viviani, che pubblica e commenta una interessante relazione di Domenico
Marocchi dedicata a 11 territorio gardesano nord-orientale nella seconda metà
del secolo XVIII (pp. 87-98). [G.M.V.]
* Nel panorama degli studi stimolati dal 150° anniversario della morte
del montanaro «ribelle» antifrancese ed antibavarese Andreas Hofer, fucilato
a Mantova nel 1810, è da considerare il volume di L. Dalponte, Uomini e genti
trentine durante le invasioni napoleoniche. 1796-1810, Trento 1984, che il-
lustra con dovizia di notizie la situazione delle terre trentine occidentali, in
particolare le Giudicane, ma sempre nel quadro più ampio dell’intera regione
trentino-tirolese, a partire dalla prima invasione francese del 1796. Il volume
è diviso praticamente in due parti: nella prima si descrive ampiamente la
lotta contro gli invasori, nella quale emergono ed informano di sè l’intera se-
zione le personali vicende della poco nota, ma interessante figura di un valente
comandante locale, Bernardino Dal Ponte, caduto poi in disgrazia presso
l’Hofer e da questi fatto imprigionare ad Innsbruck nelle ultime settimane
della rivolta; nella seconda si espone cronologicamente, ma organicamente, la
storia giudicariese del periodo considerato. L’autore infine chiude la ricerca
con un capitolo di ipotesi interpretative e giustificative delle vicende narrate
e dei loro esiti. [G.G.]
* Se ancora ve ne fosse stato bisogno, un recente saggio di U. Corsini,
Andreas Hofer e la guerra di liberazione tirolese del 1809 nella storiografia e
pubblicistica italiana, «Rassegna storica del Risorgimento», LXXI (1984), pp.
387-418, dimostra come, anche in relazione a fatti quasi trasparenti, l’interpreta-
zione degli storici o, più spesso, di presunti tali, risenta in modo pesante del-
l’atmosfera ideologica e politica in cui la ricerca storica viene condotta, e ri-
sponda a intenti denigratori o celebrativi che ben poco hanno a spartire con
l’obiettivo, irrinunciabile seppure irraggiungibile, dell’imparzialità. L’occasione
di tale verifica, peraltro eseguita in termini di equilibrio e di rispetto, è data
dal centosettantacinquesimo anniversario dell’insurrezione tirolese. L’analisi de-
gli scritti o parzialmente o integralmente dedicati all’episodio, a partire dal-
l’opera classica di Carlo Botta («Storia d’Italia dal 1789 al 1814») fino a studi
dei giorni nostri, permette all’a. di mostrare come il giudizio sull’Hofer sia
stato utilizzato a fini nazionalistici e conservatori oppure sia stato usato per
avallare idealità liberali sovranazionali. La personalità stessa dell’Hofer appare
delineata dagli storici in maniera talora contraddittoria, e così pure non risulta
ben definito nei motivi e nei modi l’apporto che le popolazioni trentine diedero
al moto insurrezionale; cosicché risultano preziose le precisazioni che il Corsini
opportunamente intercala alla rassegna condotta. [M. N.] *
* Il saggio di G.L. Fontana, Pietro Giordani, Gino Capponi e i circoli
culturali vicentini della restaurazione, fornisce l’opportuna occasione per dare
cenno di una recente, ma già consolidata, iniziativa editoriale di cui è promo-
trice la Biblioteca Civica di Schio. Trattasi della rivista «Itinerari. Semestrale
del sistema bibliotecario di Schio», che, dopo un numero a carattere sperimen-
tale (a. I, n. 0 - giugno 1983), si impegna a una definita periodicità e chiarisce
