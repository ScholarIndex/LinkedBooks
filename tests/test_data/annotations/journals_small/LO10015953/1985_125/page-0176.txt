176
VERBALE ASSEMBLEA
sini, Cortelazzo, Cozzi, Cracco, Dani, De Sandre, Ferrari, Forlati,
Guiotto, Lanfranchi Luigi, Lanfranchi Strina, Magagnato, Mazzarino,
Mor, Pagnin, Palumbo-Fossati, Pellegrini, Pesce, Pillinini, Sestan,
Tiepolo, Ventura.
Presiede il presidente della Deputazione prof. Seneca, verbalizza
il segretario prof. De Biasi.
Il presidente commemora i soci scomparsi: il socio effettivo
mons. prof. Giuseppe Liberali e il socio corrispondente esterno
dott. Alberto Alpago Novello. Esprime inoltre il cordoglio della
Deputazione al socio onorario prof. Sergio Bettini per la scomparsa
della moglie Signora Giovanna Moro.
Il presidente comunica che è pervenuto il contributo della Re-
gione Veneto di L. 30.000.000 per l’esercizio 1985 e che sono in
corso nella nuova sede i lavori di sistemazione del patrimonio libra-
rio, in modo da consentire il funzionamento della biblioteca che
sarà aperta agli studiosi col personale fornito dal Comune di Ve-
nezia, col quale è stata firmata un’apposita convenzione della du-
rata di cinque anni. In base a tale convenzione l’Amministrazione
comunale assume a suo carico le spese del personale, quelle di illu-
minazione, di riscaldamento, di acqua e di pulizia e inoltre la sche-
datura dell’intero materiale librario, mentre la Deputazione ha già
provveduto a dotare la biblioteca di tutto l’arredo necessario.
Dà quindi la parola al segretario il quale, ricollegandosi alla re-
lazione del presidente, comunica che sono già in corso le volture
dei contratti relativi alla fornitura di energia elettrica, di gas, di
acqua, che passano a carico del Comune, il quale provvederà inoltre
all’installazione di un apposito telefono per la biblioteca. Informa
quindi i soci che, sistemate le pubblicazioni, sarà necessario prov-
vedere alla stampa di un elenco di tutto quanto la Deputazione
possiede, elenco che sarà poi inviato a quanti sono interessati al-
l’acquisto di qualche opera. In merito agli altri problemi della sede,
il segretario comunica di aver compiuto una visita assieme al nuovo
assessore per la pubblica istruzione del Comune di Venezia e di
avergli prospettato l’urgente necessità di un deposito, in modo da
liberare il locale a pianoterra, attualmente tutto occupato dalle pub-
blicazioni della Deputazione, e destinarlo invece ad accogliere
parte della biblioteca. L’assessore ha assicurato il suo interessamen-
