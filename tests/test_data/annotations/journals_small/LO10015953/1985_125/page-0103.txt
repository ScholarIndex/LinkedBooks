102
EGIDIO ROSSINI
le contrade. Ciò dà vita alla policroma fertilità dei terreni di Isola
della Scala che contribuiva alla relativa immobilità del possesso, per-
ché le permute che costituivano l’asse portante del mercato immobi-
liare, particolarmente ecclesiastico, erano assai ridotte. Infatti si trat-
tava di terre difficili da scambiare con altre di egual valore. Chi
possedeva terreni fertili cercava di tenerseli, mentre quelli che lo
erano meno, o non lo erano affatto, non erano certamente richiesti.
Gli strati più profondi del suolo di Isola della Scala sono in
parte costituiti da ghiaietta fluviale di antichissimo riporto e di tanto
in tanto da isole ad andamento torboso. Dove però la giacitura del
terreno presenta andamenti orizzontali, o quasi, in superficie è di
assai buon impasto, ben ricco di humus che si rivela a vista dal co-
lore rosso-brunastro, mentre le aree tendenti al grigio o all’ocra o che si
presentano più accentuatamente giallastre o cinerine sono dominate
da elevati coefficienti di sabbia o di ghiaia f63). A complicare questa
molteplicità di situazioni stanno le superfici tufo-porose, che diffon-
dono locali spazi di infrigidamento per cui in tali settori l’opera
dell’uomo deve mantenersi attenta ed intervenire mediante lavori
di canalizzazione per mantenere ottimale la fertilità di tali terre.
Perciò le attività di sgrondo rientrano nella normale routine di quegli
agricoltori, che dal secolo XII o prima si erano quivi insediati; e la
pressione della domanda di mercato di prodotti agricoli li spingeva
a mettere a coltura sempre nuove superfici, trascurando nel secolo
XV il prato e sospingendo così Tintero sistema produttivo in un vi-
colo chiuso, dominato dallo sfruttamento di terre cronicamente e-
sauste f64).
Queste opere di idraulica hanno dei nomi ben precisi che si ri-
scontrano nelle locazioni come Tartarello, fossa Sañuda, che hanno
svolto un importante ruolo nell’opera di bonifica e nella diffusione
della risaia a partire da questo XV secolo, ma più alacremente in
quelli successivi. Già nel secolo XV si erano scavate numerose fovee,
dugali, seriole, scolatori od altre opere di difficile datazione, per-
ché continuamente aggiornate e adattate alle particolari necessità che
(63) Per particolari pedologici di quest’area si veda anche Sormani Moretti
L., Provincia di Verona, Verona 1904, p. 34.
(64) Si veda come esempio immediato la nota 62.
