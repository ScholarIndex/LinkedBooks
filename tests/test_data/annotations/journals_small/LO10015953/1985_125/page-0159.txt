158
NOTIZIE
reperibili. Da qualche tempo però l’interesse di alcuni studiosi si è orientato
in questa direzione, soprattutto dopo l’uscita nel 1948 del volume della Trin-
canato su Venezia minore. Lo studio della Pavanini analizza alcuni edifici per
abitazione nella zona di San Rocco e di San Simeone, non solo descrivendone
gli elementi architettonici, ma svolgendo anche una serie di considerazioni di
carattere socio-economico riguardante gli occupanti, i loro redditi, gli affitti,
gli arredamenti, ecc. Un buon lavoro, ben documentato, arricchito da illustrazioni.
Sul vecchio problema del perché a Venezia non si siano verificate ribellioni
popolari legate alle corporazioni di arti e mestieri, come avveniva invece in
molte città italiane, si intrattiene Richard Mackenney, Arti e stato a Venena
tra tardo Medio Evo e '600 (pp. 127-143). Si tratta di uno studio troppo breve
per un argomento così grosso. In effetti bisognerebbe scavare di più nei docu-
menti per accertare quale fosse l’effettivo peso delle «arti» nella vita veneziana.
Giustamente il Mackenney mette in evidenza il fatto che il numero delle arti
a Venezia non era certo inferiore a quello di altre città, come, ad esempio,
Firenze e Bologna; si trattava però di arti medie, cioè non di grandi corpora-
zioni come quella della lana a Firenze, capaci di condizionare non solo la vita
economica, ma anche quella politica, e neppure di organizzazioni minori che
costituivano di solito E vivaio di malcontento ed agitazioni. Inoltre, a impedire
qualsiasi tentativo da parte delle arti di costituirsi come forza autonoma in
grado di contare entro la compagine dello stato, provvedeva un severo con-
trollo politico dall’alto. Questo non impedì che, soprattutto nelle corporazioni
più povere, serpeggiasse il malcontento e spesso la protesta. Ed è su questo
punto che lo studio del Mackenney si rivela più interessante.
In un lungo saggio (pp. 145-189), che sarebbe anche potuto essere più bre-
ve, Maria Silvia Grandi Varsori studia i testamenti trevigiani del XVIII secolo
non solo dal punto di vista tecnico, ma anche come manifestazione di un com-
plesso di volontà derivante dalla concezione che si aveva allora della famiglia,
del patrimonio e della religione. Ne risulta un’indagine molto interessante che
mette allo scoperto i sentimenti più profondi degli uomini di allora e il loro
evolversi negli ultimi anni del secolo. Un capitolo interessante di storia della
mentalità. Il testamento infatti può costituire una fonte privilegiata da cui rac-
cogliere questo tipo di informazioni. Esso rivela dati preziosi sul sentimento
religioso, sul valore attribuito al patrimonio familiare e alla sua trasmissione,
sulla posizione giuridica della donna, ecc. Il quadro che risulta dallo studio
della Grandi Varsori per quanto riguarda Treviso non si discosta da quello
generale della società italiana settecentesca: attaccamento alla proprietà, solle-
citudine per il mantenimento della struttura familiare, in particolare di fronte
alle prime incrinature manifestatesi in proposito verso la fine del secolo, preoc-
cupazione di fronte al fenomeno della litigiosità, ecc. Tutto ciò conferma l’im-
magine che già possediamo di quella società: staticità dei rapporti e delle strut-
ture, mancanza di vitalità economica. Il lavoro della Grandi Varsori è costitui-
to, oltre che dall’analisi dei testamenti, anche dall’esame della legislazione suc-
cessoria presente negli Statuti trevigiani e dalla definizione della figura del
notaio (formazione, ruoli, funzioni, appartenenza ai Collegi, ecc.).
Di argomento affine l’articolo di Ernesto Garino, Aspetti della successione
testamentaria in Venezia al cadere del XVIII secolo (pp. 227-279), che coglie
molto bene il manifestarsi di lacerazioni nel tessuto familiare di quegli anni,
dovuto non soltanto all’affievolirsi del sentimento religioso, ma anche ad una
