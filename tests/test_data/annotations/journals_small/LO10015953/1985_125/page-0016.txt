L’OFFERTA RITUALE ALLE ‘CORNACCHIE’
15
differenza di quanto notava il Prosdocimi (52 ), bisogna a mio avviso
ritenere che, nei limiti delle esperienze e delle acquisizioni del silo
tempo, lo storico di Chio (o la sua fonte) palesi precise conoscenze
ornitologiche ed agronomiche.
Altri però e ben più complessi sono i problemi a cui ci si trova di
fronte quando si torni ad esaminare il frammento stesso dal punto di
vista religioso. Ad imporsi, come primo, immediato accostamento, è
un altro passo di Eliano (”). Questi si limita a riferire, senza ulteriori
precisazioni, che in Tessaglia, in Illiria e a Lemno, i κολοιοί, per il
loro contributo contro nemici veramente mortali delle colture, le locu-
ste (54), erano nutriti a spese della comunità.
Nella sua stringatezza tale notizia non pare fornire altri punti di
confronto con il rito celebrato dai Veneti, se non nella comune offerta
di cibo, a meno di non rilevare come le motivazioni che emergono
dalle fonti per queste due particolari usanze, siano apparentemente
opposte. Da una parte infatti questi volatili erano considerati e trattati
quali εύεργέται, dall’altra, presso i Veneti, si cercava di propiziarseli,
per stornare il pericolo da essi rappresentato (”). Se, a mio parere, tali
giustificazioni mirano in qualche misura a razionalizzare un costume
non altrimenti comprensibile, è anche vero però che parecchi aspetti
della natura, ieri più che oggi, erano avvertiti nelle loro valenze con-
traddittorie e che, di fronte a fenomeni naturali temibili, gli antichi «li
ammansivano trattandoli come soggetti a motivazioni quasi umane,
così che alla fine» venivano «placati o propiziati con doni o ingraziati
con la preghiera o l’adulazione» (56).
Anche se non si possono, pare, istituire raffronti più significativi
tra le due cerimonie, i passi risalenti a Teopompo presentano però,
(”) Prosdocimi, Un frammento..., p. 211.
(”) Aelian., N.a., Ili, 12.
(”) Cfr. Arrigoni Degli Oddi, Ornitologia..., pp. 77 e 85. Degna di nota, a
proposito della capacità delle taccole di ricostituire un equilibrio ecologico compro-
messo, divorando uova di insetti o di altri volatili, è la recente notizia di cronaca
secondo cui si sarebbe deciso di trapiantarne ima colonia a Venezia, per porre un
freno all’abnorme aumento di piccioni nella città lagunare.
(”) Si potrebbe parlare di contrapposizione tra riti propiziatori e riti apotropai-
ci, se fosse possibile, di fronte all’ambiguità della stessa nozione di sacro, tracciare
veramente una linea di confine tra i due.
(”) Kirk, La natura dei miti..., p. 45.
