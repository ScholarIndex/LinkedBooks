MONASTERI DI AGOSTINIANE A VENEZIA
63
5. Nuove fondazioni.
Nel corso del Seicento le comunità agostiniane a Venezia aumen-
tano ancora nonostante si ribadiscano continuamente, e con pene
sempre più severe, le leggi che fin dal 1337 si oppongono al proli-
ferare di ospizi e monasteri in quanto «sei non vien provisto oppor-
tunamente questa cita serà occupata ne la parte più frequente de
inclaustri, monasterii et campi sancti, cum non menor incommodo
de li religiosi che li citadini nostri, i qual dieno habitar nel corpo
de la terra et non in le extremità et appresso le velme, come conveni-
rano far multiplicando ogni giorno dicti monasterii, et cum danno
de le decime nostre» (108).
Verso la metà del secolo viene fondato il monastero di Gesù e
Maria da parte di due sorelle, Angela e Lucia Pasqualigo, veneziane
ma già monache a S. Caterina di Candía. Tornate a Venezia si riti-
rano nel 1622 con altre sedici donne in una casa loro concessa dal-
l’ospedale dei «tesseri» (= tessitori) tedeschi in campo della Lana,
in un luogo detto «il businello» (109). Vi creano accanto un oratorio,
dedicato alla natività del Signore ma detto comunemente Gesù e
Maria, che al tempo della peste (1630) viene riedificato assieme alla
vecchia abitazione. Nel 1638 il maggior consiglio riconosce ufficial-
mente la nuova fondazione, trasformata poi (1647) in un vero e
proprio monastero con la regola di S. Agostino e le costituzioni del-
la stessa Angela Pasqualigo (uo). La guerra con il Turco per il pos-
sesso di Candía (1644-1669) fa sì che altre monache di vari ordini
abbandonino l’isola per rifugiarsi a Venezia dove trovano ospitalità
a S Servolo (1648) e generose elemosina da parte dello stato. Inol-
tre l’aumento delle spese di guerra determina i papi a concedere
alla Serenissima i beni di alcuni ordini e congregazioni religiose
(l°8) A.S.V., Senato terra, reg. 19 cc. 23-23v: 2 giu. 1515; cfr. anche Mag-
gior consiglio, reg. 28 Rocca, cc. 118v-119: 27 die. 1561, che riprende la parte
del 21 mar. 1337 comminando però, per la prima volta, oltre a pene pecuniarie
anche il bando e la prigione per coloro che erigono nuovi ospedali o monasteri
senza la licenza del maggior consiglio.
(109) «Businello» = condotto per l’acqua (D. Olivieri, Toponomastica ve-
neta, Firenze 1961, p. 123).
(H°) Sansovino, op. dt., ρ. 210; Tassini, op. cit., p. 310; Corner, E.V.,
VI, pp. 393-402; A.S.V., Maggior consiglio, reg 38 Padavinus, cc. 195-195v.
