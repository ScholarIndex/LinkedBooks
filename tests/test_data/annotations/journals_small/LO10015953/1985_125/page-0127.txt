126
NOTE E DOCUMENTI
Per Ognibene disponiamo di una sola fonte: nel suo testamento
del ’53 esprime la volontà di venir sepolto «ad eclesiam Sancti Blasti
extra muros Vincentie humiliter sub habitu Sancti Francisci, id modo
liceat in loco ubi sepulchrum a pretereuntibus fratribus videri pos-
sit». Il che rientra nelle disposizioni deU’Ordine stesso: donne e
uomini andavano sepolti nell’abito francescano presso il convento
dei Minori Osservanti di S. Biagio fuori le Mura, dove l’Ordine si
era rinnovato fin dal 1436 (19).
Conosciamo più precisamente la data alla quale «domina Agnes
q. Bartholomei de Calderariis et uxor prudentis viri Ognoben de
Leonico» professò la fede: il 10 aprile 1436 (20). Nell’epitaffio per
la moglie il Leoniceno stesso allude all’appartenenza di lei all’Or-
dine:
«Perque benigna [re. Agnes] piis nullo discrimine, si non (v. 35)
Patris tre. S. Francisciì erat sociis ambitiosa suis,
Cui quondam primo iam turn se flore dicarat,
Foedere solemni vix sodata mihi.»
«Consors ante mihi Omnibono, sis nunc soror, Agnes, (v. 71)
Filia Francisci, stigmata qui meruit.» (21)
Dal verso 38 risulta che Agnese aveva professato la fede poco
dopo le nozze. Ne deduciamo che Ognibene si sposò o poco prima
del 10 aprile 1436 o, se prendiamo in considerazione l’anno di no-
viziato richiesto dalla regola dell’Ordine per fare la professione stes-
sa i22), poco prima dell’aprile del ’35.
Molto credito ha avuto l’opinione che la famiglia Bonisoli fosse
assai povera. Ancora il Garin ne scrive: «...Ognibene Bonisoli da
(19) B. Brogliato, 750 anni di presenza francescana nel 'Vicentino, Vicenza
1982, p. 487. Sulla sepoltura dei Terziari vedi pure Mantese, Memorie stori-
che, p. 597.
Del convento di S. Biagio non resta oggi alcuna traccia, perché venne di-
strutto dagli stessi frati nel 1528 «ob timores bellorum» (D. Bortolan, San
Biagio Vecchio e San Biagio Nuovo, Vicenza 1887, p. 16 segg.; Mantese, p.
1007 segg.). La tomba di Ognibene rimane quindi irreperibile.
(20) L’atto è pubblicato dal Mantese, Memorie storiche, p. 596, che lo trae
dall’A.S.Vi., not. Bortolo Bassan, alla data.
(21) Carmina domini Omniboni Vicentini super tumulum uxoris, pubblicati
dal Sabbadini, Nuove notizie, pp. 180-183).
(22) Brogliato, 750 anni, p. 497.
