NOTIZIE
165
gare (pp. 9-15), e P. Simoni, Leopoldo Stegagnini personaggio illustre dell'Ot-
tocento (pp. 65-75), utile profilo bio-bibliografico di un interessante esponente
del clero liberale veronese. [G. M. V.]
* Dal secondo numero di «Civiltà veronese», I (1985), due contributi e-
mergono per originalità e solidità di ricerca. Il primo è quello di A. Di Lieto,
Il palazzo Verità-Montanari, pp. 21-36, dedicato alle vicende della dimora di
un’importante famiglia veronese, i Verità (di recente oggetto di una bella ricer-
ca di A.A. Smith, Il successo sociale e culturale di una famiglia veronese del
‘500, in Dentro lo 'stado italico'. Venezia e la terraferma dal '400 al '600, a
cura di G. Cracco e M. Knafton, Trento 1984, pp. 135-157): nell’attività edi-
lizia del patriziato veronese cinquecentesco — così ricca e significativa — an-
che un episodio minore e topograficamente decentrato come questo ha un suo
ruolo preciso. La seconda ricerca è quella di M. Brunelli, cui va il merito di
Un importante ritrovamento sul castello di Montorio (pp. 55-66): si tratta di
un disegno secentesco del fondo Beni inculti dell’Archivio di stato di Venezia,
dal quale risulta l’ottimo stato di conservazione, all’epoca, del «castello bellis-
simo, iocundo et di muralgie forte» visto da Marin Sañudo nel 1483; e di non
minore interesse è la sopravvivenza — in condizioni di apparente efficienza —
della bastia, da secoli non più utilizzata per i suoi scopi istituzionali. L’autore
fa seguire alcune meditate ipotesi sullo stato e la funzione del castello in età
scaligera. [G. M. V.] *
* La ruralità di un piccolo Comune dell’Alto Vicentino risulta efficace-
mente illustrata nella recente pubblicazione de Gli Statuti di Marano Vicen-
tino del 1492, Marano Vicentino 1985, pp. 173, a cura di L. Puttin e T.
Sartore. Non si può dire che le norme statutarie del modesto paese, rinvenute
in un codice mutilo giacente nel Museo Civico di Bassano del Grappa, appor-
tino acquisizioni nuove alla storia dell’organizzazione del territorio veneto nel
periodo tardo-medioevale, giacché in rilevante misura esse ripetono schemi so-
ciali e si richiamano a formulazioni giuridiche già abbondantemente testimoniati
per buona parte delle terre vicentine e venete. Ne dà prova il saggio intro-
duttivo di L. Puttin {Il comune rurale di Marano e i suoi Statuti, pp. 9-23),
che ripercorre e colloca, appunto, la storia del paese nell’alveo della realtà ve-
neta e della sua struttura economico-giuridica. Ma la peculiarità degli statuti è
vista e illustrata proprio nella fondamentale caratteristica «rurale», all’interno
della quale trovano conseguente collocazione le consuetudini di vita, le attività
sussidiarie, molte pratiche religiose, la configurazione del paesaggio, la menta-
lità della popolazione. Proprio su queste tematiche un panorama prezioso e,
per certi versi, nuovo è aperto dal secondo studio introduttivo (Squarci di
vita del Quattrocento a Marano come emergono dagli Statuti, pp. 24-43), do-
vuto a T. Sartore. In esso il rigore filologico appare felicemente unirsi alla
affettuosa sensibilità per la vita del paese e alla dimestichezza con le sue e-
spressioni più autentiche, rimaste intatte per lungo scorrere di secoli. Ne è
nata una «lettura» degli Statuti che svela aspetti minimi, quasi impercettibili
a chi non abbia occhio scaltrito e, per così dire, innamorato. Si veda, ad esem-
pio, la cura con la quale viene condotta l’esegesi linguistica, che apporta sfu-
mature e acquisizioni nuove sul nostro volgare quattrocentesco; o si consideri
la precisione con cui è eseguita l’analisi delle colture del piccolo territorio (con
