ROBERTO CESSI E LA STORIA BIZANTINA
197
un impero. Circostanze fortuite risvegliarono una lunga remota
esperienza latente, e questa avallò il Dandolo con l’autorità della sua
persona e con la possanza del suo intuito politico, e regalò alla patria
un impero e ai suoi successori un titolo nuovo, dominatore della
quarta parte e mezza di tutto l’impero di Romania, il quale non
era solo un nome, ma simbolo di effettivo reale possesso» (Storia,
1981, 184 e 186).
Questo periodo della storia di Venezia, che durò dal secolo
VIII/IX ai primi decenni del XIII, offre negli studi sia sintetici
che analitici del Cessi ricca materia di riflessione. Davanti agli oc-
chi dello studioso si svolge la storia di un territorio periferico del-
l’Impero da provincia a ducato autonomo e a stato indipendente
e gli rende così possibile il confronto con lo sviluppo storico-politico
di altre regioni quali quelle di Roma, di Gaeta, di Napoli, di Amal-
fi, della Sardegna, della Dalmazia, della Crimea e d’altre ancora.
Il nome di Venezia conobbe nell’alto medio evo una dicotomia:
fu usato per la provincia romana e bizantina, ma, a partire dal
secolo IX, anche per la città che aveva il suo centro a Rialto. Non
era la prima volta che profughi davanti ai barbari avessero fondato
nuove città od avessero ingrandito od allargato le già esistenti e basti
pensare a Spalato, a Ragusa o a Monemvasia. Nella Venezia il processo
durò forse più a lungo, ma esso è per lo storico che s’occupa della
città bizantina a partire dal VI/VII secolo un caso del più grande
interesse.
Costantinopoli, allora certo il maggior centro politico, econo-
mico e culturale, esercitò un indubbio influsso sul mondo mediter-
raneo dell’epoca e quindi anche su Venezia. Già il fatto che essa
fu provincia imperiale testimonia dell’influenza sulle istituzioni poli-
tiche ed amministrative che si mantennero in parte anche durante
la cosidetta epoca ducale e formalmente fino al secolo XII: esso si
riflette nelle funzioni del doge, nei titoli che egli otteneva dagli
imperatori, nell’uso di eleggere coreggenti, ecc. In un elenco bizan-
tino di regnanti stranieri, composto verso la fine del secolo IX,
hanno trovato il loro posto fra gli altri, raggruppati in una zona,
l’arconte della Sardegna, il duca di Venezia, il principe di Capua, il
principe di Salerno, il duca di Napoli, l’arconte di Amalfi e l’arconte
di Gaeta. Con questo elenco tocchiamo due problemi importanti del-
