ISOLA DELLA SCALA NEL SEC. XV
103
si imponevano in funzione delle colture o aree da sistemare e da far
produrre. In particolare il Tartarello — originariamente ramo del
Tartaro — fu trasformato in scolatorio e le denominazioni come la
fovea de Nogaria che passava per Sant’Ippolito, il dugale Romolesi
o Ramolesi della contrada Plombazi, un secondo dugale nei pressi
di Trevenzuolo oppure nelle contrade di Casalbergo e di Fugazine
mettono in evidenza questa diuturna opera di risanamento di su-
perficie. Un secondo scolatorìum passava in località Boschi e così
via. Nel centro di Isola poi, a Borgolecco, è segnalata una fossa com-
munis che in origine forse costituiva il vallo antico del primitivo
castello. Questo elenco, ovviamente, non è completo, perché basato
solo su un limitato numero di documenti, quelli dei possessi della
pieve, ma resta comunque un indizio significativo per illustrare una
situazione dinamica già in atto nel secolo XV e stabilizzata solo nei
successivi.
3) Nota sul paesaggio agrario.
Le sommarie annotazioni sin qui condotte di ordine pedologico
ed idrografico non devono però essere generalizzate, perché accanto
a terreni naturalmente infrigidati emergevano ampie e fertili aree,
messe con profitto a coltura.
Nelle contrade Zanine, Capelle, Casal Mantovano, Casalbergo,
Chiusure Vecchie, Circomadi, Corubio, Crosare, Deganie, Filigarie,
Fugazine, Fasanarie, Giarde, Marezane, Mazagata, Montalto, Pera-
rolo, Piazole, Plombazi, Sant’Ippolito, Sorte e altre la coltivazione
dei campi era per consistenti aree stabile ed in alcune di esse erano
ubicabili piccoli insediamenti rurali con relativi edifici abitati.
Alcuni dei toponimi che si sono ora scorsi restano di rilevante
suggestione per gli istituti che richiamano alla memoria o per le
specifiche caratteristiche del suolo, come vai Torazo, Casalbergo, De-
ganie, Montalto, Sorte, Chiusure Vecchie od altro.
Nella schedatura di queste denominazioni ne ho contate ben 59,
ma questa cifra dice ben poco, perché solo in una ventina di casi
si è in grado di ubicarle con accettabile approssimazione. In altri
casi invece non si è sempre in grado di stabilire se si tratti di unità
territoriali anche allora nulle o del tutto trascurabili, funzionali solo
