104
EGIDIO ROSSINI
come punti di riferimento, oppure di aree più consistenti. Infatti la
toponomastica agraria è una fonte storica assai densa di incertezze e
di insidie. I toponimi dipendono dalla presenza dell’uomo; perciò
sono destinati a cambiar nome o essere sostituiti da altri o comun-
que dar luogo al dileguo (65). Il nome di un proprietario, di una
pianta di particolare consistenza o caratteristiche, di una struttura
muraria è del tutto deperibile e come tale ha una funzionalità limitata.
Determinare la esatta ubicazione di ciascuna delle 59 località
nel giusto spazio che loro compete è uno studio del tutto particolare
che potrà essere condotto quando si avrà una conoscenza integrale
dell’intero territorio di Isola della Scala.
I canoni previsti dalle locazioni sono in parte corrisposti in na-
tura, ma limitati a due soli prodotti, frumento e siligine f66), e da
qualche animale da cortile, galline o capponi, questi ultimi in quan-
tità del tutto trascurabile che si segnalano solo per dovere di com-
pletezza, ma che incidono in modo del tutto insignificante sugli anda-
menti generali.
Le componenti del paesaggio agrario sono costituite dal semi-
nativo nudo e dal seminativo arborato, dal prato nudo e arborato,
da tratti di bosco, da incolti, vegri, paludi e da aree casamentive
sulle quali potevano o no sorgere edifici. Fra l’arborato — anche
questo del tutto occasionale, ossia disperso a macchie più o meno
diradate — il più frequente è la vite, ma nelle stesse condizioni com-
paiono altre essenze e alberi da frutto, particolarmente nelle vici-
nanze delle abitazioni. Fra le piante da frutto si ha menzione del
noce, del ciliegio e solo di qualche sparuto gelso che ci indica che
(65) Consimili movimenti di popolazione sono segnalati anche per il Pie-
monte da Settia A., La toponomastica come fonte per la storia del popola-
mento rurale, «Sulle tracce della civiltà contadina», Milano 1980, pp. 35-36.
(66) Per l’individuazione della siligine esiste ancora disparità di vedute. Con
questo termine i comuni dizionari, riferendosi tutti a Columella, indicano una
specie di grano molto tenero (segala) che però Linneo chiama Secala cereale,
ossia non un Triticum. Un fatto però: nel volgere del secolo XV a Isola della
Scala si incontrano solo due grani grossi: frumento e siligine; a Villafranca
negli estimi del 1569 si è trovato il frumento e la segala, ma non la siligine.
Per il momento non posso andare oltre, tenendo presente che tra Isola della
Scala e Villafranca distano solo 10-12 chilometri e che la natura dei terreni
non è tanto dissimile. Comunque per il problema si veda Montanari M., L’ali-
mentazione contadina nell’alto medioevo, Napoli 1980, p. 123.
