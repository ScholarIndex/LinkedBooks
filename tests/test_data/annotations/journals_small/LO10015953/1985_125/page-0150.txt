RECENSIONI
149
della lega di Cognac e la crisi militare degli stati italiani del Rinascimento
(Atti e memorie dell’Accademia virgiliana di Mantova, XXXVII, 1969,
pp. 17-60).
Il nesso tra guerra e politica è stato dunque talvolta trascurato. Ma
ciò è dovuto all’imposta2Ìone generale del volume, che gli autori hanno
pensato e realizzato come un’opera incentrata su un unico perno, quello
appunto militare. Ora, se tutto ciò può essere discutibile, soprattutto per-
ché questo isolamento dell’aspetto militare da quello politico comporta dei
rischi, tuttavia, oggi come oggi, io penso che gli autori abbiano fatto bene
ad agire così, in quanto bisognava pur uscire una buona volta allo sco-
perto e affrontare la materia nei suoi aspetti tecnici e organizzativi, di
cui in fondo si era sempre saputo poco e male. Ora che questo aspetto è
stato finalmente studiato in sé, come un complesso di fatti che ha pur le
sue leggi, le sue regole, i suoi condizionamenti interni, si potrà tornare
ad affrontare il problema del nesso tra guerra e politica, ma sarà un di-
scorso diverso, sostenuto da un insieme di notizie e di dati organicamente
distribuiti e attentamente valutati. E forse allora anche il problema della
crisi militare italiana del Rinascimento, almeno per quanto riguarda Ve-
nezia, ne uscirà ridimensionato. Non fosse che per questo, il libro rap-
presenta una tappa importante nel campo degli studi di storia veneziana.
Un altro piccolo rilievo: a pag. 332 e 376 spunta il nome di un An-
drea Ciuran. Non si tratta ovviamente, come potrebbe a prima vista sem-
brare, di un romeno, ma del veneziano Andrea Civran, provveditore pres-
so gli stradiotti. Dato che il riferimento al personaggio non è basato su
un documento manoscritto, in cui talvolta lo scambio tra u e v è possi-
bile, ma sui diari del Sañudo, l’errore appare inspiegabile. Ma si tratta
di una piccolezza, magari divertente per un lettore veneziano.
Completano il volume una nota bibliografica, l’indice dei nomi (dove
naturalmente compare il Ciuran) e alcuni preziosi grafici e istogrammi
che rendono immediatamente percepibili la natura e l’andamento di al-
cuni fenomeni.
Concludendo, un libro della cui pubblicazione e diffusione non pos-
siamo che rallegrarci.
Giovanni Pillinini
M. Fassina, Le chase sparpanade. Marcon secoli XVI-XVIII, Comune di
Marcon 1985, pp. 208.
Sempre più frequentemente comuni o altri enti pubblici si rendono
promotori di iniziative editoriali di carattere storico locale che spesso a
causa delle difficoltà di distribuzione sul mercato librario non riescono
ad uscire dagli ambiti che li hanno prodotti. Se talvolta questo è un bene
poiché i lavori proposti non vanno al di là di un diligente dilettantismo,
non è neppure raro il caso di libri che corrono il rischio di rimanere
circoscritti a contesti limitati quando i problemi che essi investono tra-
