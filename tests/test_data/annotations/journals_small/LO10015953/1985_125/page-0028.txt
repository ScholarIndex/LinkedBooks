L'OFFERTA RITUALE ALLE ‘CORNACCHIE’
27
e, pur senza intaccare l’assunto di una coerente identità venetica, si è
giunti a riconoscere che scambi tra i due mondi sono documentabili
già alla fine del VI e gli inizi del V see., mentre «più consistenti indizi,
sia linguistici che archeologici, di rapporti più stretti..., da intendersi
come riflesso di una penetrazione etnica oltre che di uno scambio
culturale, sono riscontrabili... tra la fine del V e l’inizio del IV secolo
a.C.» (1Ι4). Non si è certo arrivati ad accettare la conclusione di Poli-
bio (“’), secondo cui i Veneti differivano dai Celti solo per lingua;
tuttavia, in qualche misura, l’affermazione dello storico greco è venuta
ad inverarsi più che per il passato e i numerosi punti di convergenza,
rilevati entro un ampio arco culturale, tra queste due (e altre) compo-
nenti etniche rendono la facies culturale delle comunità paleovenete e
venete quanto mai composita (116).
Una uguale complessità di contatti e rapporti era del resto già stata
messa in luce dall’analisi dell’espressione, artisticamente più elevata,
della civiltà paleoveneta, la c.d. arte delle situle, nella quale si intrec-
ciano variamente elementi etruschi e greci, probabili influssi di deriva-
zione mesopotamica, propagatisi fin qui forse per via traco-carpatico-
danubiana, nonché notevoli componenti della civiltà dei Campi d’Urne
halstattiana (117). Non è quindi assurdo pensare che frutto di analoga
commistione, nella Venetia, possa anche essere stata la concezione
religiosa, fatto che del resto è archeologicamente documentato già
sullo scorcio del V see. (U8).
(U4) L. Calza vara Capuis - A.M. Chieco Bianchi, Osservazioni sul celtismo
euganeo, in «Archeol. Ven.», II, 1979, p. 10. Su questo tema, nell’ambito più ampio
dell’intera Venetia et Histria, cfr. anche G. Fogolari, I Galli nell’alto Adriatico, in
Ant. AAdr., XIX: Aquileia e l’Occidente, Udine 1981, pp. 15-49, nonché gli atti, di
prossima pubblicazione, del già citato convegno su Celti ed Etruschi nell'Italia cen-
tro-settentrionale. ..
(“’) Polyb.j II, 17,5.
(116) Sul carattere composito dell’unità veneta, con puntuali riferimenti anche
all’influsso celtico, v. S. Mazzarino, Il concetto storico-geografico dell'unità veneta,
in Storia della cultura veneta dalle origini al Trecento, Vicenza, I, 1976, in particolare
pp. 17-23.
(117) Cfr. Fogolari, La protostoria..., pp. 124-132; Este e la civiltà paleoveneta...,
pp. 69-84 e 143-190; Fogolari, La civiltà paleoveneta, in II Veneto nell’antichità...,
II, pp. 661-692.
(*18) Calzavara Capuis - Chieco Bianchi, Osservazioni sul celtismo..., pp.
10-19; Fogolari, I Galli..., pp. 26-31. Come sintesi sulle problematiche religiose
paleovenete, oltre a Fogolari, La protostoria..., pp. 176-187, v. Prosdocimi, Le
