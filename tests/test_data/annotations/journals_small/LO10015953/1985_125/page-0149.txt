148
RECENSIONI
di quello che dal conflitto della lega di Cambrai (1509) giunge sino alla
guerra di Gradisca (1617). La divisione del lavoro e la diversità fra i due
periodi trattati non hanno nuociuto all’unità del volume né determinato
discrepanze di metodo e di procedimenti. Gli autori hanno percorso itine-
rari omologhi: esposizione del quadro storico generale, analisi dei singoli
conflitti ed esame dell’organizzazione delle forze armate, del personale
permanente e provvisorio, delle armi in dotazione, delle fortificazioni, dei
sistemi di reclutamento e della gestione finanziaria delle operazioni.
Mallet e Hale sono d’altra parte già noti per alcuni pregevoli lavori
di storia militare. Mallet per i suoi studi su Venezia e i suoi condottieri
nella prima metà del ’400 (1973), sui mercenari nelle guerre italiane del
Rinascimento (1974), sui rapporti fra guerra e diplomazia e sulla prepara-
zione militare di Firenze e Venezia nella seconda metà del ’400 (1979 e
1981); Hale per i suoi contributi alla storia delle fortificazioni (1965) e
degli armamenti degli stati italiani del Rinascimento (1966 e 1975), in
particolare quelli dedicati a Venezia (1971, 1973 e 1979).
Nel volume i due autori riprendono alcuni di questi temi. Con l’ap-
poggio di un’ampia bibliografia e soprattutto col sussidio di una vasta
documentazione archivistica, essi d forniscono un quadro completo della
storia militare della Repubblica. Per le fonti edite hanno utilizzato i Libri
commemoriali e i Diarii del Priuli e del Sañudo. Per la parte documenta-
ria inedita hanno sfruttato prindpalmente, com’era ovvio, il materiale esi-
stente all’Archivio di Stato di Venezia, in particolare i registri del Senato
{Secreta, Misti, Terra e Mar), i Dispacci dei provveditori di Terraferma e
delle Fortezze e i registri del Consiglio dei X {Misti e Secreta). Direi che
quasi nulla di ciò che poteva servire è stato trascurato. E la cosa è tanto
più da segnalare, in quanto le notizie riguardanti la storia militare sono,
nei documenti veneziani dell’epoca (e non solo in quelli), sparse un po’
dovunque e non è facile andarle a pescare in mezzo a dati e informazioni
di altro genere.
Vorremmo tuttavia fare un’osservazione. A pag. 290 si accenna al com-
portamento del comandante in capo delle truppe veneziane, Francesco
Maria Della Rovere, duca d’Urbino, durante la campagna del 1526-27.
Hale attribuisce tale comportamento al temperamento del duca e ad una
certa mentalità allora diffusa tra i condottieri italiani, secondo la quale
10 scontro diretto andava evitato, quando non fosse assolutamente neces-
sario. A questo comportamento va imputato, secondo Hale, il sacco di Ro-
ma. Tale affermazione non è errata, ma incompleta. Infatti, se è vero che
la prudenza e la tendenza ad evitare lo scontro erano le componenti ca-
ratteristiche della mentalità del Della Rovere, è anche vero che esse cor-
rispondevano alle linee generali della politica veneziana in quel partico-
lare momento. A Venezia, al più alto livello politico, si era deciso che la
guerra dovesse essere condotta in quel modo. Perciò, se il comportamento
del duca fu prudente o per temperamento o per scelta, esso corrispondeva
perfettamente agli scopi della Serenissima. In altri termini al duca d’Ur-
bino Venezia aveva affidato prevalentemente un’azione protettiva del ter-
ritorio della Repubblica, lasciando che, in attesa dell’intervento francese,
11 peso della guerra si scaricasse al sud. La spiegazione è dunque politica.
Tutto questo credo di aver messo in evidenza in un mio studio, La guerra
