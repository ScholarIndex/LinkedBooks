144
RECENSIONI
Ciò che colpisce subito il lettore, a parte l’eccezionale, splendido tes-
suto illustrativo, in parte anche inedito, che impreziosisce il racconto e
lo rende più suggestivo, è la chiara articolazione del lavoro in chiave
cronologica con l’opportuna aggiunta della parte artistica, è la suddivi-
sione dell’opera in cinque parti, ove la ricostruzione storica affonda la
sua analisi nel più remoto passato e giunge poi fino alla saldatura col
nostro tempo.
Qui, in questa suddivisione che finisce per abbracciare, oltre al fluire
lento e inarrestabile delle vicende storiche, ogni aspetto della vita quo-
tidiana, della realtà più allegra e più sofferta, più serena e più amara,
si avverte lo sforzo del coordinatore Ermenegildo Reato di sottolineare
e far sottolineare i legami profondi della storia di Costozza con quella
delle comunità che, dalla periferia meridionale di Vicenza, si sono for-
mate e sviluppate tra il versante orientale dei colli Berici e il corso del
Bacchiglione. Che è stato sforzo certamente non lieve, né facile, perché
chi ha qualche familiarità con imprese del genere, ove debbono essere
riunite e amalgamate le fatiche di diversi collaboratori, di varia indole
e di diversa tendenza e preparazione, sa bene che, per poter giungere alla
conclusione, bisogna transigere su qualche «intemperanza», dirò così, di
qualche autore. Rimane pur sempre la constatazione che i collaboratori,
pur non rifuggendo dal particolare, che, si voglia o no, rimane necessa-
rio in ogni storia locale, sono riusciti ad allargare i temi fondamentali
dei rispettivi settori di ricerca e a inserire la vicenda della piccola co-
munità di Costozza nella più ampia storia della Riviera Berica Superiore
e più particolarmente di Longare e Lumignano, e quindi in quella più
ampia e ricca e pomposa del Veneto e dell’Italia.
Certo si sarebbe desiderato vedere affrontati o approfonditi alcuni
problemi, che in questa trattazione vengono sottaciuti o appena sfiorati,
come quello della giustizia, quello tributario, quello dei rapporti delle
comunità minori con la podesteria di Vicenza. Rimane tuttavia la sod-
disfazione di rilevare che l’indagine compiuta dai diversi collaboratori è
seria e sistematica e che ora viene offerto un contributo di notevole li-
vello alla conoscenza della più vasta storia civile, religiosa e artistica.
Prendiamo anzitutto, seguendo l’impostazione data al volume, il sag-
gio di Felice Cocco sulla geografia, geologia e preistoria del territorio di
Costozza, con l’esame dei risultati della spinta orogenetica, con lo studio
sull’origine della zona collinare e sulla formazione della pianura, con la
ricerca delle tracce dei primi abitatori dei Berici, con la sorprendente
valorizzazione delle grotte di Costozza per un sistema di raffreddamento
naturale (una splendida forma di «condizionamento d’aria», è stato detto
giustamente) nelle cantine e nelle sale delle ville del luogo.
È un campo questo, del quale non si conosceva finora molto, ma sul
quale l’autore ha lavorato con impegno e lodevole prudenza, offrendo nu-
merose interessanti tavole inedite e aggiungendo uno scampolo di impor-
tanti osservazioni personali.
Su un terreno diverso, più documentato, si svolge il corposo saggio
di Antonio Morsoletto, di oltre 400 pagine, che creano un certo squili-
brio nel corpo del volume; e non tanto rispetto all’età antica e tardo an-
tica, ove la documentazione è piuttosto scarsa e malsicura, quanto al-
