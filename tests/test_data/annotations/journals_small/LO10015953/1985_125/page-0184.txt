184
JADRAN FERLUGA
Incontrai la prima volta il grande maestro al XIII Congresso
internazionale di studi bizantini tenutosi ad Oxford nel 1967, dove
egli tenne, nella sezione storica di quel consesso, una magnifica le-
zione sulla Dalmazia bizantina. Partendo dalle sue immense cono-
scenze della storia veneziana ed italiana, egli svolse magistralmente
la tesi che la chiave per una giusta comprensione dello sviluppo di
questo provincia bizantina era da ricercare nella storia delle città
dalmate, di cui in fondo essa era composta, nella loro lotta per l’au-
tonomia cittadina e nella loro evoluzione verso l’indipendenza comu-
nale. Dieci anni prima, nella mia tesi di dottorato sostenuta a Bel-
grado e pubblicata poco appresso in serbo-croato, ero giunto alle
stesse conclusioni, per cui nel mio intervento sulla comunicazione
di Roberto Cessi potei esprimere la mia soddisfazione che il grande
maestro della storia veneziana avesse così confermato i miei risultati.
E lui devo appunto ringraziare sia per l’onore di essere stato eletto
membro corrispondente di questa Deputazione sia per aver potuto
pubblicare nel 1978, nella serie «Miscellanea di Studi e Memorie»,
ampliato ed aggiornato, il mio libro sull’Amministrazione bizantina
in Dalmazia.
Proprio su questo piano, partendo cioè dalla storia veneziana,
Roberto Cessi ha nella sua lunghissima attività di storico — dal
1904 al 1969 — dato un rilevante e specifico apporto, sia diretto
che indiretto, allo studio della storia di Bisanzio.
Ed è mio compito oggi seguirlo in questo lungo «viaggio storio-
grafico», che lo ha portato certo non nel centro degli studi bizantini,
ma alla periferia di essi, dalla quale però egli ha potuto gettare nuo-
va ed inaspettata luce su non pochi aspetti della storia dell’Impero
bizantino, sul suo sviluppo economico, sociale, politico, militare,
nonché culturale.
Il Cessi era entrato giovanissimo nell’Archivio di Stato di Ve-
nezia, ai Frari, in quell’archivio così ricco di documenti per la storia
medievale sia dell’Occidente sia dell’Oriente. Là egli si era tuffato
nei numerosi fondi estraendone documenti vari da lui con scrupo-
losa e meticolosa precisione analizzati od editi e mai è venuto meno
a questo suo primo amore. Esso spiega in parte il suo legame con la
storia veneziana, legame che durò ininterrotto durante tutta la sua
vita. Dall’Archivio passava alla Marciana per consultare codici e ma-
