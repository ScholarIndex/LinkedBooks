ROBERTO CESSI E LA STORIA BIZANTINA (*)
L’illustre presidente della Deputazione di storia patria per le
Venezie, l’amico Federico Seneca, mi scriveva due anni fa che la
Deputazione intendeva ricordare il centenario della nascita di Ro-
berto Cessi con un convegno, nel corso del quale alcuni specialisti
avrebbero illustrato i diversi campi dell’attività scientifica e i di-
versi aspetti della produzione storiografica del grande maestro. A
me proponeva di tenere una relazione limitata al suo contributo agli
studi della storia bizantina. Risposi immediatamente che ne ero alta-
mente onorato e che ben volentieri accettavo l’invito. Un anno più
tardi mi si annunciava che il programma del convegno era cambiato
e che il Consiglio direttivo della Deputazione mi pregava invece di
tenere il discorso ufficiale in occasione dell’assemblea annuale della
Deputazione. Alle riserve riguardanti le mie competenze limitate agli
studi bizantini l’amico Seneca mi confermava l’orientamento suo e
del Consiglio direttivo sul tema originariamente proposto e il gradi-
mento per la scelta dell’oratore.
Mi sono permesso di fare questa breve introduzione onde evitare
disillusioni: non vorrei che un Apelle mi rivolgesse la giustificata
critica di aver parlato di cose che mal o poco conosco. I limiti della
mia relazione sono quindi abbastanza chiaramente definiti e, benché
il compito non sia né semplice né facile, spero che mi riesca di illu-
minare imo degli aspetti dell’opera storiografica di Roberto Cessi,
che fino ad oggi non è stato oggetto di studio.
(*) Tutte le citazioni delle opere di Roberto Cessi sono accompagnate dal-
l’anno in cui furono pubblicate e sono quindi facilmente reperibili nella Biblio-
grafia di Roberto Cessi (1904-1969), a cura di Giampietro Tinazzo, in «Archi-
vio Veneto», Serie V, Voi. LXXXVI-LXXXVII (1969), pp. 237-274.
