86
EGIDIO ROSSINI
vanni Fozi, che solo pochi giorni prima della visita aveva ricevuto
a Venezia gli ordini sacri, ma non era ancora in possesso della licen-
za scritta per celebrare i sacri riti, né aveva prodotto il testamento,
o altra carta che disponeva — o comunque non era in grado di
farlo — della erezione di quella stessa cappella. Il terzo altare ap-
parteneva alla Compagnia della Beata Vergine ed era senza dote.
Perciò anche ad Isola della Scala, e siamo nel 1530, non tutto era
in ordine. Nulla sappiamo della situazione precedente che si può
supporre non fosse migliore prima degli interventi dell’ordinario
Matteo Giberti. In ogni caso nell’assegnazione di quel beneficio non
erano mancati gli interventi della curia romana e del serenissimo
ducale dominio o di altri potenti di cui oggi resta assai problematico
ritessere le fila a causa della carente documentazione disponibile (18).
La cronotassi degli arcipreti di Isola della Scala, confortata dalle
grandi sillogi edite, è stata compilata da Pietro Garzotti (19) e re-
centemente fu integrata da Bruno Chiappa, lavori a cui si ri-
manda. Dalla lettura però dei nostri contratti emergono alcune noti-
zie che ricorderemo brevemente, senza però pretendere di aver esau-
rito l’argomento.
a) Cristoforo Morene.
Egli è attore di un solo contratto, quello del 12 dicembre 1403,
dove si qualifica «reverendissimus pater dominus Castoforus [leggi:
Christoforus] tituli Sancti Ciriaci, Sancte Romane Ecclesie cardinalis,
vulgariter dictus Iserniensis, archipresbiter plebis Insule Scalarum,
veronensis districtus». Morì a Roma nel 1404 e fu sepolto nella
basilica di San Pietro. Nel documento però del 12 dicembre 1403
(18) presso l’Archivio Capitolare di Verona sono conservate 12 buste —
indicate come Cartoni — nelle quali sono contenuti 208 fascicoli, alcuni dei
quali purtroppo vuoti, ma gli altri in buona parte relativi a concessioni di
benefici a partire dal secolo XIII. Da una prima e generale lettura non pare
che a Verona si sia avuta quella situazione descritta da Hay, di cui alla nota
13. Per quanto riguarda i rapporti tra canonici e parrocchie si veda Fonseca
C.D., Canoniche regolari, capitoli cattedrali e «cura animarum», in «Pievi e
parrocchie...», cit., pp. 257-278.
(19) Garzotti P., Appunti storici sopra Isola della Scala, Verona 1879; Id.,
Le pievi della città di Verona e la pieve di Isola della Scala, Verona 1882.
