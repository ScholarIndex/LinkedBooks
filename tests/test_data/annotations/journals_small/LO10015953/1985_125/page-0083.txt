82
EGIDIO ROSSINI
il testo di 204 (8) contratti, stilati per riassunto, relativi a locazioni
di campi e case per un arco di tempo compreso fra il 1403 e il 1509.
La serie, dunque, si prolunga per oltre un secolo, anche se cro-
nologicamente ruota su tre nuclei più consistenti puntualizzati da
tre date: 1460, 1471, 1496, anni in cui gli arcipreti hanno concen-
trato il rinnovo del maggior numero di locazioni o ne hanno stilato
di nuove per quelle terre che la pieve aveva nel frattempo acquisito
o si erano rese libere per refuta o ristrutturazione delle precedenti.
Bruno Chiappa, al quale esprimo il mio grazie, nel recente rior-
dinamento dell’archivio parrocchiale ebbe in mano questo registro
e con estrema cortesia me ne procurò una nitidissima xeroscopia.
Che questo registro abbia costituito il vademecum per gli ammini-
stratori di quel patrimonio è documentato dagli annerimenti a pié
di pagina dovuti a frequentissime consultazioni almeno per lunghi
periodi, dalle numerose note marginali apposte da mani differenti ed
in epoche successive, dalla rilegatura di gran riguardo in pelle, che
naturalmente oggi denuncia non poche ingiurie subite dal tempo.
Il testo di queste adbreviationes è stato steso interamente da una
stessa mano, ma con inchiostri e penne differenti, però databili alla
prima metà del secolo XVI, perciò a più riprese, ma in un arco di
tempo relativamente breve, al massimo qualche anno. Questo regi-
stro può essere ripartito in due gruppi di fogli così predisposti:
A) Il primo costituito da 19 fogli non tutti interamente coperti
da scrittura, sui quali sono riportati gli indici: i nomi degli attori
dei singoli contratti, l’ubicazione delle differenti proprietà o appezza-
menti, riferimenti di difficile comprensione a contratti precedenti od
altro.
B) Il secondo di 84 fogli allegati ai primi, ma numerati a parte,
pure non sempre e interamente scritti, nei quali sono riportati i
testi delle 204 adbreviationes pur esse intercalate qua e là da indici
parziali. Queste adbreviationes fanno tutte riferimento ad un instru-
mentum del quale riportano il nome del notaio che lo ha rogato e la
pagina del liber imbreviaturarum da dove l’estratto è stato tolto.
Perciò si tratta di una documentazione ineccepibile, anche se la
(8) Veramente i contratti trascritti sono 205, ma uno è strisciato, perché
non ha apparentemente nessuna attinenza né con la pieve, né con Isola della
Scala.
