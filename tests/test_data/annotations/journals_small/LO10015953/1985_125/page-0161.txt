160
NOTIZIE
nezia era molto alto, dall’altro che in quegli anni esistevano, nonostante la
rivalità, buoni rapporti fra le due città (pp. 283-310).
Il volume si conclude con le recensioni. Qui fa la parte del leone, anzi, in
questo caso, della leonessa, Branislava Tenenti, che presenta alcuni volumi di
storia balcanica: Dubrovaéko oruije u XIV veku (Le armi a Dubrovnik nel
XIV secolo), Belgrado 1976, di Durica Petro vie; Tursko vojno uredenje u
Srbiji: 1459-1683 (L’organizzazione militare turca in Serbia), Belgrado 1974,
di Olga Zirojevic; Istorija Crne Gore od pocetka XVI do Kraja XVIII vijeka
(Storia del Montenegro dall’inizio del Cinquecento alla fine del Settecento),
Titograd 1975, di Gligor Stanojevic e Milan Vasid. La Tenenti, oltre ad espri-
mere valutazioni critiche e rilievi metodologici sulle singole opere, ce ne for-
nisce anche un ampio, utilissimo riassunto. Angelo Baiocchi recensisce i volumi
di Gigliola Fragnito (Memoria individuale e costruzione biografica. Beccadelli,
Della Casa, Vettori alle origini di un mito, Urbino 1978) e di Francesco De
Paola (Vanini e il primo '600 anglo-veneto, Taurisano 1979). Brian Pulían pre-
senta brevemente il libro di Martin Lowry, The mordi of Aldus Manutius:
business and scholarship in Renaissance Venice, Oxford 1979. [Giovanni
PlLLININl]
* Pur avvertendo il pericolo che le molteplici energie intellettuali fini-
scano per disperdersi nei numerosi rivoli culturali che caratterizzano la società
odierna, non possiamo non dare il nostro cordiale benvenuto a una nuova
rivista storica, nata sotto la spinta energica di giovani studiosi dei nostri pro-
blemi del passato. Si tratta degli Annali veneti. Società cultura istituzioni
(armo I, n. 1, 1984), pubblicati, sotto la direzione di Claudio Povolo, infati-
cabile ricercatore e promotore di varie iniziative culturali, da quell’intelligente
editore che è Neri Pozza. A differenza del freschissimo periodico Venetica.
Rivista di storia delle Venezie, il cui sforzo è diretto a presentare «studi, bi-
bliografie e materiali per la storia dei secoli XVIII-XX», privilegiando però i
tempi più vicini a noi, questi Annali veneti, richiamandosi, anche nel titolo,
alle prestigiose Annales di Luden Febvre, Marc Bloch, Fernand Braudel e
dei loro continuatori, intendono studiare e illustrare anche i secoli remoti
della società veneta, dando rilievo soprattutto alla storia sociale e alla storia
ddle mentalità. Avverte però l’editoriale, che apre questo primo volume degli
Annali veneti, che la storia sodale dev’essere liberata «dagli impacci interpre-
tativi troppo rigidi dell’economia. Una storia idealmente rivolta allo studio
della società nel suo complesso, ma in particolar modo alle strutture portanti
che ne qualificavano l’essenza e il carattere, quali ad esempio l’organizzazione
comunitaria, le istituzioni familiari, il reticolo dei rapporti interpersonali e la
conformazione mentale dei ceti e degli individui». Questi temi possono natu-
ralmente essere compresi meglio, se sono inquadrati nel complesso delle isti-
tuzioni politiche, che caratterizzarono la nostra regione e che, per quanto
riguarda i secoli XV-XVIII, furono rappresentate dalle direttive della Repub-
blica di Venezia.
Muovendo da questa impostazione metodologica e tenendo presente la
bella fioritura di ricerche recenti sul mondo rurale, Claudio Povolo e Sergio
Zamperetti hanno proposto le «comunità del passato» come tema centrale di
questo primo numero degli Annali veneti, presentando in saggi introduttivi
alle due sezioni, in cui è suddivisa la trattazione del tema annunciato, alcune
