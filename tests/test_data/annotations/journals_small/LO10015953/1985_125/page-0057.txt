56
MARIA PIA PEDANI
canonici lateranensi «sub ordine heremitarum Sancti Augustini ob-
servantiç». Poco dopo il 1504, ottenuto l’uso ed il possesso di S.
Giovanni Laterano, comincia la costruzione del monastero, che viene
ad assumere lo stesso titolo e di cui prima badessa è Scolastica
Borsa proveniente dal cenobio benedettino di S. Servolo i66).
In questi stessi anni vengono fondati anche, nella diocesi di Tor-
cello, due monasteri con la regola di S. Agostino dell’«ordine di S.
Girolamo»: S. Martino di Murano (1501) da parte di Maria Mer-
lini proveniente da S. Caterina dei socchi (67), e S. Maria dell’orazione
o delle grazie a Malamocco (1501), costruito al posto di un antico
ospedale in rovinai68).
Rispetto all’atteggiamento di Alessandro VI nei confronti della
riforma dei monasteri femminili veneziani, è quantomeno evasivo
quello assunto dal suo successore, Giulio II, di fronte agli oratori
(«) Corner, E.V., XI, pp. 172-197.
(67) Corner, E.T., II, pp. 228-231. La chiesa di S. Martino a Murano nel
1137 viene donata da Pietro Marcello, appartenente alla famiglia che l’ha edifi-
cata, ai parrocchiani.
(6*) Vi anelli, op. cìt., vol. II, pp. 112-115, 420-422; A. Da Mosto, L’Archi-
vio di Stato di Venezia, Roma 1937-40, vol. II, p. 172; M. De Biasi, Mala-
mocco, una terra da riscoprire, Venezia 1983, p. 42; G. Mazzucco, Monasteri
benedettini nella laguna veneziana, catalogo di mostra, Venezia 1983, p. 110.
La chiesa di S. Maria dell’orazione, di cui è testimoniata l’esistenza fin dal
XIV secolo, viene solennemente consacrata il 5 giugno 1618 (A.S.V., S. Maria
dell’orazione, b. 1 perg.).
La questione relativa all’ordine di appartenenza di questo monastero è con-
troversa. Il Mazzucco lo colloca tra quelli benedettini, mentre il Da Mosto
dice addirittura che fu concesso alle «monache di S. Benedetto sotto la regola
di S. Agostino de observantia». Certo è che nel documento del 1501, citato
dal Vianelli, con cui il senato conferma la concessione dell’ospedale, si parla
di un monastero con la regola di S. Agostino. La confusione nasce invece a
causa dell’atto del 1512 con cui Giulio II concede venga istituito «unius mo-
nasterii monialium ordinis Sancti Benedicti sub regulari observantia» in cui
potranno trasferirsi anche tre monache di S. Giovanni Laterano «ordinis et
observantia huiusmodi». Ora nel 1512 S. Giovanni Laterano è ancora agostinia-
no ed infatti in altri documenti d’archivio della prima metà del XVI secolo
anche S. Maria dell’orazione è detto dell’ordine di S. Agostino. Solo in un atto
del 18 maggio 1546 relativo all’apertura di una finestra nella chiesa si parla
di «ordine Sancti Benedicti de observantia» (A.S.V., S. Maria dell’orazione,
b. 1 perg.). All’inizio del Seicento nelle carte d’archivio si trova infine «ordine
Sancti Gerolimi et Augustini» (ibidem, b. 1 perg.; b. 1, libro dei capitoli
1635-1669).
