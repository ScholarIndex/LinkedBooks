118
EGIDIO ROSSINI
dei miglioramenti effettuati dall’utilitarista. In tale modo i concetti
di enfiteusi, di livello, di parziaria di un tempo erano del tutto su-
perati perché lasciavano permanere, vigoroso, il contratto feudale
caratterizzato dalla doppia proprietà. Sotto questo ombrello — al-
meno per la pieve di Isola — spariscono anche le superimposizioni;
perciò i redditi spettanti alla pieve paiono del tutto staccati dalla
legge del profitto, ma anche dalla spinta dei miglioramenti fondiari.
In pratica la pieve esigeva non tanto quello che la terra poteva dare,
quanto piuttosto solo ciò che le abbisognava per ottemperare alle
sue reali necessità, ma secondo uno schema che era diventato con-
suetudine, anche quando passò in commenda a dignitari di elevatis-
simo grado della gerarchia ecclesiastica locale e romana, i quali non
intervennero a mutare lo statu quo.
Il dominio diretto non investiva capitali sulla terra e tanto me-
no si interessava ai problemi della sua messa a coltura, perché ciò
era prerogativa del dominio utile. Antonio del fu Giovanni vene-
ziano era investito del dominio utile di un terreno arativo sito nella
contrada Sorte e versava un censo annuo di 4 minali di frumen-
to (109 110). Un bel giorno si presentò davanti all’arciprete Raffaele de’
Medici e rinunciò ad ogni suo diritto su quelle terre, ricevendo la
somma di 12 lire di piccoli veronesi a titolo di rimborso delle mi-
gliorie. Una seconda vendita del dominio utile fu stipulata con certo
Giacomo figlio di Giacomo detto Frasca, che si concretò col versa-
mento a Giacomo stesso di 5 ducati e mezzo (n0). L’elenco di que-
ste refutationes potrebbe continuare per una decina di casi in tutto,
per confermare ancora una volta le prerogative acquisite dall’utile
dominio che del resto era implicito nella locatio ad longum tempus,
ma non tale in quella ad modicum tempus, ossia inferiore prima ai
dieci anni e da Paolo II ridotta a tre soltanto. Perciò i problemi
dei rimborsi e della perpetuità a Isola potevano essere facilmente
affrontati, mentre in Lombardia, trattandosi di vaste estensioni e di
utilitaristi più potenti, la situazione pare del tutto invertita.
Per quanto riguarda,-invece, i rapporti fra dominio utile e re-
sidente sulla terra, interessante resta il contratto, col quale certo
(109) Contratto 197 dell’8 gennaio 1496.
(110) Contratto 187 del 17 dicembre 1486.
