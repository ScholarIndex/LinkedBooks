MONASTERI DI AGOSTINIANE A VENEZIA
77
nuove chiese, espresso nel decreto del concilio Vaticano II sull’at-
tività missionaria, nel settembre 1977 inviano due monache ad
Ishiara, nel Kenia, dove già lavorano alcui sacerdoti della diocesi di
Venezia. Viene fondato un nuovo monastero che è inaugurato il 16
agosto 1981. Le due comunità sono in stretto contatto e se da una
parte quattro religiose italiane si trasferiscono in Africa, dall’altra
vengono a Mira due suore del Kenia, che hanno chiesto di diventare
agostiniane, e due ragazze africane, che stanno compiendo ora il
noviziato, mentre altre attendono ad Ishiara di essere ammesse al
postulandato.
7. Conclusione.
Sono passati otto secoli da quando il vescovo di Torcello, Leo-
nardo Donà, concesse a Giacomina de Boncis di edificare un mona-
stero di canonichesse con la regola di S. Agostino nell’isola di Mu-
rano. Per tutta la durata della Serenissima le fondazioni femminili
agostiniane nella laguna di Venezia danno prova di continuità e vi-
talità: tra i monasteri eretti dal XII secolo in poi uno solo, S. Gio-
vanni Laterano, passa alle benedettine, mentre gli altri, superata
indenni la crisi del primo Cinquecento, vedono aumentare il loro nu-
mero fino a venti, per venire poi tutti soppressi tra il 1798 e il 1810.
Si tratta di comunità nate nei modi più diversi: con l’intervento
di privati cittadini o dello stato, per volontà di singole religiose o di
interi monasteri, con scopi assistenziali o di santificazione indivi-
duale, per moto spontaneo o per il trasferimento a Venezia di mona-
steri già esistenti altrove. Solamente S. Maria delle vergini, S. Andrea
de zirada e S. Maria degli Angeli sono sottoposti per periodi più o
meno lunghi alla Sede Apostolica, mentre gli altri dipendono prima
dai vescovi di Olivolo e Torcello, poi dal patriarca di Venezia. Pro-
pendono tutti a mantenere la propria indipendenza rispetto agli ordini
maschili, conformandosi in questo alla tendenza propria dei secoli
passati: solo S. Maria delle vergini e S. Daniele sono legati per qual-
che tempo rispettivamente ai canonici di S. Marco di Mantova ed a
quelli lateranensi.
Il desiderio di vita contemplativa che è testimoniato da tutte
queste fondazioni non viene meno neppure nei momenti di crisi,
