182
PAROLE DEL PRESIDENTE
stato per oltre un ventennio l’illuminato presidente e per un pe-
riodo ancora ben più lungo l’anima insostituibile.
Chi, tra quelli che l’hanno avvicinato e conosciuto, non ricorda
la sua figura alta e asciutta, i suoi occhi piccoli e penetranti, la sua
andatura svelta e sicura, il suo inseparabile cappello nero in testa?
E non ricorda il suo tratto burbero e severo, pieno di angolosità, e
la sua grande franchezza, quasi brutale a volte, che era forse uno dei
lati più caratteristici della sua complessa personalità? E non ricorda
soprattutto come egli, esile e apparentemente fragile, fosse invece
dotato di una straordinaria vitalità e resistenza fisica e di un’ecce-
zionale capacità di dedicarsi senza tentennamenti e pause al lavoro
e alla ricerca scientifica?
Di lui rimane a noi ora la preziosa eredità di un ritratto diffi-
cilmente ripetibile: l’austerità quasi ascetica di vita, la probità dello
studioso spinta fino allo scrupolo, l’inflessibile rettitudine morale e
politica, la dedizione completa al lavoro e alla ricerca. Di lui rimane
soprattutto agli studiosi un patrimonio enorme di alta cultura, che
dev’essere ancora, almeno in parte, scoperto e studiato. Perché, se
è vero che Roberto Cessi è stato soprattutto lo storico di Venezia,
la sua produzione scientifica contiene tante e tante sfaccettature,
tanti e tanti angoli ancora poco conosciuti, che riesce veramente
difficile valutarne il vero spessore culturale.
E noi siamo perciò davvero grati al nostro socio e amico Jadran
Ferluga per aver accolto l’invito a presentare e illustrare uno degli
aspetti meno noti dell’opera del Maestro, il suo apporto allo studio
della storia bizantina.
Federico Seneca
