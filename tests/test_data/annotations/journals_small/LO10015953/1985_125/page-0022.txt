L’OFFERTA RITUALE ALLE ‘CORNACCHIE’
21
A questo proposito, non è mai stata, mi sembra, presa in considera-
zione la terminologia bellica che caratterizza, in diversa misura, le
varie stesure della notizia di Teopompo. Mentre infam nel passo,
purtroppo mutilo, di Antigono di Caristo compare unicamente la desi-
gnazione quali πρέσβεις ή κατάσκοποι, delle ‘taccole’ mandate in avan-
scoperta, designazione che può trovare, si è visto, una spiegazione
anche solo in un tratto biotipico di questi volatili (83 ), in Eliano invece
i doni offerti dai Veneti hanno lo scopo precipuo di stabilire con essi
una tregua — τοϊς κολοιοΐς... σπονδών όμολογίαι — (β4) e nello Pseudo-
Aristotele l’accettazione o meno delle offerte implica addirittura una
contrapposizione tra ειρήνη e πολεμίων έφοδος (85).
Riassumendo, ci si troverebbe quindi di fronte ad un rituale divina-
torio, ornitomantico con finalità palesemente agrarie, celebrato lungo i
confini e nel quale l’azione assumeva toni e colori bellici (86).
È cosa risaputa quale funzione sacra tutte le culture, sia di cacciato-
ri-raccoglitori sia di allevatori sia, ancor più, di agricoltori, abbiano
attribuito ai confini e ai segni che li fissavano sul terreno, segni che
«non controllano solo uno spazio, ma da quest’ambito specifico esten-
dono la loro opera ad altri settori dell’esistenza (tempo, economia,
equilibrio sociale, sfera sacrale etc.)» (87). Quand’anche non fossero i
segni stessi ad essere innalzati su un piano divino, la tutela di questo
importantissimo simbolo dei rapporti umani era sempre, comunque,
affidata agli dei e la loro sacralità scandita da apposite festività e
cerimonie, con offerte sia vegetali sia animali (88).
(") V. nt. 5 e p. 13.
Π V. nt. 6.
n V. nt. 13.
(S6) Il risultato ovviamente non cambia anche qualora si presumesse (sulla scor-
ta soprattutto, ma non esclusivamente, di esempi antropologici) che il rito in questio-
ne comportasse un’azione mimata nella quale i personaggi indossavano maschere
animalesche.
(87) G. Piccaluga, Terminus. I segni di confine nella religione romana, Roma
1974, p. 85.
(88) Un ampio excursus comparativistico si ha in Piccaluga, Terminus..., pp.
25-93. A Roma si destinavano a Terminus o ai termini, oltre a farinate, focacce,
primizie vegetali etc. anche i liba, affini, per composizione {far al posto dell’orzo) ai
ψαιστά: Piccaluga, op. cit., pp. 17-19 e 308-323.
Sulla sacralità dei termini anche nella Venetia v. p. 18 e nt. 68.
