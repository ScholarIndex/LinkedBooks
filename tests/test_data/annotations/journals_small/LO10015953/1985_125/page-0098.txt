ISOLA DELLA SCALA NEL SEC. XV
97
In queste investiture anche il patriziato era rappresentato, par-
ticolarmente da due nomi: Lodovico del fu Guglielmo Manzatti da
Ferrara, ma residente a Verona con 24 campi ed il «nobilis vir Te-
baldus» del fu Nicola Cappello abitante nella contrada di San Quirico
con 10 campi. Concessioni però non rinnovate.
Per quanto si riferisce alla presenza di urbani ad Isola notevole
importanza acquistano le «coerenze», ossia quanti possedevano terre
confinanti con quelle della pieve, fra i quali emergono i conti di
Molveno nella Campagna Erbeana — pertinenza di Isola —, il no-
taio Brignano che ha steso numerosi contratti per conto della pieve,
il medico Aicardo, Giacomo Della Peccana con terre in Val Bigini,
il conte Francesco d’Arco in via Salizzole, Marco Trivella in via
Trevenzuolo, Zonta degli Altichieri in vai Tacari, ancora il conte di
Molveno in vai Torazo, Cristoforo Pellegrini a Tarmassia, i Grifal-
coni a Tormene, Omobono Mambroti a Sant’Ippolito, Antonio Be-
vilacqua in «ora Nespolarum», Paolo Maggi alle Lovare, Giorgio
Cristati a Circomadi, Guglielmo Servidei alle Filigarie, Agostino Pin-
demonte alle Fasanare, Greco Barbaro alle Crosare, e numerosi altri
rampolli più o meno illustri dei ceti più in vista del veronese, i cui
nomi si troveranno nei differenti libri di estimo di questo secolo
come contribuenti del comune di Verona, oppure negli atti dell’Antico
Ufficio del Registro che fu istituito nel 1407, ma cominciò a fun-
zionare l’anno successivo.
Dunque di nobiltà vera e propria non si può parlare che per i conti
di Molveno e d’Arco. Gli altri appartengono a famiglie più o meno
emergenti, professionisti, feudatari od altro, che non disdegnano
qualche incarico politico, attività di prestito o finanziamento di ma-
nifatture mediante compartecipazioni od altro!50).
Un cenno fugace del tutto a parte si può fare alla funzione della
donna che compare attrice nei singoli atti. Un esempio chiarisce
meglio la sua posizione. L’11 novembre 1466 Bartolomeo Cartolari
cedette una casa e un quarto di campo a Benvenuta vedova del fu
Giuliano da Como «nomine et vice Augustini et Iacobi eius filiorum»,
(50) Su queste attività, dalle quali non sono esdusi gli enti ecdesiastici, ri-
mando a un mio intervento del tutto preliminare Prestatori di danaro a Ve-
rona nella prima metà del secolo XIV, in «Studi storia veronesi Luigi Simeoni»,
XXXIII (1983), p. 201-213, attività questa che si incrementa nd secolo XV.
