RECENSIONI
145
l’età medioevale, dalle dominazioni gotica, bizantina, longobarda e caro-
lingia a quella veneziana, attraverso il sorgere e raffermarsi degli orga-
nismi comunali e l’esplodere delle prepotenze scaligere e viscontee. Dalle
pietre, dalle iscrizioni, dai frammenti paleoveneti, rivelatori, sia pure con
la dovuta prudenza, di gruppi organizzati nei Beriet orientali, l’autore
passa poi a considerare il vicus romano e quindi, sollecitato dalla sua
vocazione di medievista, si compiace di indugiare a lungo sullo sviluppo
della sculdascia altomedioevale per inoltrarsi infine, attraverso il trava-
glio della dominazione scaligera, viscontea e veneziana, in un interessante
esame del declino e della dissoluzione delle strutture comunali.
Quello del Morsoletto è certamente un saggio ben documentato, ric-
co di originali annotazioni, con spunti notevoli sulle strutture politiche,
sulle condizioni economiche e sull’andamento demografico delle comunità
dell’alta Riviera durante il basso medioevo, con frequenti richiami alle
istituzioni ecclesiastiche e alla spiritualità laicale ortodossa ed eterodossa,
con puntuali riferimenti alla storia vicentina e veneta.
Per quanto riguarda i secoli successivi, bisogna ricordare che il cura-
tore del volume ha avvertito giudiziosamente, ma forse con eccessiva
modestia, che solo alcuni argomenti sono stati affrontati e studiati. Bi-
sogna però aggiungere che in compenso la scelta degli argomenti e dei
collaboratori è stata felice e appropriata: dal sobrio e denso contributo
di Annalisa Moriconi sulla fortuna storiografica del Covolo di Costozza,
che fin dall’età medioevale aveva assunto ima notevole funzione difen-
siva e nell’età più recente una cospicua importanza economica, alla sug-
gestiva ricostruzione del paesaggio agrario e della proprietà fondiaria nel
territorio di Costozza e Longare, compiuta, per la metà del Cinquecento,
da Nadia Sgorgia soprattutto sulla base del Balanzón, cioè dell’estimo
terminato nel 1564, ed estesa al periodo successivo, con precise puntua-
lizzazioni sul regime fondiario e sull’utilizzazione del suolo, da Mauro
Pitteri.
Veniamo così a sapere che la vite era allora assai diffusa un po’ do-
vunque, sulla collina e nel piano, che nella zona collinare da Costozza
verso Lumignano erano frequenti le piante di ulivo, forse favorito da
un clima abbastanza mite, e che nella pianura prevaleva il terreno ara-
tivo associato a quello prativo. Veniamo anche a sapere che a Costozza
il tenore di vita degli abitanti non doveva essere del tutto precario, se
vi predominavano le case domenicali e quelle da lavorador, cioè le abita-
zioni padronali e quelle dei conduttori, anche queste in muratura, a dif-
ferenza dei caratteristici casoni di paglia, che troviamo a Longare abitati
presumibilmente dai poveri braccianti.
Spunti per delineare l’organizzazione della vita civile di Costozza e
per conoscere alcune caratteristiche della vita religiosa, con numerosi ri-
chiami alle norme statutarie e allo stato delle chiese, e alcuni aspetti del-
l’organizzazione amministrativa ed economica della Chiesa parrocchiale di
Costozza dedicata a S. Mauro vengono brevemente presentati da Maria
Silvia Grandi Varsori; mentre Claudio Povolo, insistendo — e fa certo
bene — su temi a lui cari e congeniali, ci offre un ampio saggio sull’an-
damento demografico delle comunità di Costozza, Longare e Lumignano
dalla fine del Seicento agli inizi dell’Ottocento, basato soprattutto su
