ROBERTO CESSI E LA STORIA BIZANTINA
201
in chiave di storia veneta, assume appunto perciò un valore tutto
speciale: il passato dell’Impero d’Oriente è visto dalla periferia, da
una periferia però che in tutte le epoche ed in vari modi rimase
legata ad esso sia come sua provincia, sia come alleata, sia come
sua conquistatrice. Le eccellenti pubblicazioni di fonti, tutta una
serie di studi analitici e le grandi sintesi storiche del Cessi gettano
nuova luce su molti temi concernenti la storia bizantina, ma stimo-
lano soprattutto lo storico a ripensare e a ritornare con più attenta
riflessione, così come il grande maestro usava fare, a molti problemi,
anche a quelli che si ritengono da tempo definitivamente risolti. Non
si può quindi fare storia bizantina senza consultare l’ormai classica
opera storiografica di Roberto Cessi.
Jadran Ferluga
