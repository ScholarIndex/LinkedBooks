ISOLA DELLA SCALA NEL SEC. XV
85
Nell’ottobre 1530, a poco più di 20 anni dall’ultima locazione
presa in esame, visitò la «parochialem ecclesiam» di Isola della Sca-
la, che esplicitamente dice «plebem nuncupatam» (15); pertanto nel
1530 non era più pieve e questo titolo le era attribuito in funzione
di una tradizione che si tramandava nel tempo. Parte dei redditi di
cui disponeva, 500 scudi, erano ripartiti in due benefici di 250 scudi
ciascuno, ma era officiata da due cappellani, ai quali era attribuito
un onorario di 20 ducati pro capite annui, cifra questa che lo stesso
Giberti aveva dichiarata sufficiente!16). Il corredo liturgico di cui
disponeva appare ben sufficiente ed aggiornato. Era costituito, fra
le altre cose, anche da «Un libro sul quale se scrivono tuti quell
che se baptezano» e da un secondo ove «sono annotate tute le
aneme sotoposte alla nostra cura». In sacrestia, unitamente ad una
decina di pianete, erano conservati diversi salteri, graduali, calici,
patene, lunghe pezze di stoffa per ornare il pulpito in particolari so-
lennità, nonché «un fero per far ostie», a cui si aggiungeva una de-
cina di messali tra vecchi e nuovi ed un organo. Comunque suffi-
cientemente attrezzata per curare le circa 2.500 anime che vi gravi-
tavano.
Nella chiesa parrocchiale, allora, vi erano tre cappelle, di cui due
con dote. La prima era dedicata alla Madonna ed era sotto il ius pa-
tronatus del comune (comunità) di Isola della Scala che la dotò di
un beneficio di 23 ducati annui; l’arciprete Girolamo Cartolari
l’aveva attribuito a certo Francesco De Magis per 8 ducati annui. Il
Magis, però, pare non avesse una condotta ineccepibile, perché «vino
et ebrietatis obnoxius et litterarum ignarum». La seconda cappella,
eretta in onore di Santa Caterina, era sotto il patronato della famiglia
Fozi di Isola (17). L’altare fu dato in beneficio per 25 ducati a Gio-
(15) Le notizie che seguono hanno come fonte la visita pastorale di cui alla
nota 3.
(16) Prosperi A., Tra evangelismo e Controriforma: G.M. Giberti (1495-
1543), Roma 1969, p. 209; Grazioli A., Gian Matteo Giberti vescovo di Ve-
rona precursore della riforma del Concilio di Trento, Verona 1965, p. 67;
Vivi ani O., Il vescovo di Verona G.M. Giberti e il riordinamento dei mo-
nasteri femminili, in «Atti e Memorie dell’Accademia di Agricoltura Scienze
e lettere di Verona», VI-VIII (1956-57), pp. 327-451.
(Π) Fozi, famiglia benestante di Isola della Scala, che compare più volte
nei contratti da noi presi in esame.
