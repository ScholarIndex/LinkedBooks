VERBALE DELL’ASSEMBLEA DEI SOCI
DEL 6 OTTOBRE 1985
Il giorno 6 ottobre 1985 ha luogo a Rovigo, su invito dell’Acca-
demia dei Concordi, l’assemblea annuale dei soci della Deputazione
di storia patria per le Venezie. Alle ore 11 si svolge l’adunanza pub-
blica nella sala P. Oliva dell’Accademia dei Concordi. Il presidente
dell’Accademia avv. Degan rivolge il saluto alla Deputazione, che
ringrazia per aver accolto l’invito a tenere a Rovigo la sua assemblea
quest’anno, in cui ricorre il centenario della nascita di Roberto Cessi.
Ricorda brevemente l’opera di studioso di questo grande figlio di
Rovigo, che tanto ha contribuito al progresso degli studi storici.
Il presidente prof. Seneca, dopo aver ringraziato l’Accademia
dei Concordi e il suo Presidente, ricorda l’opera illuminata dell’on.
Romanato, recentemente scomparso, che con tanto fervore e impe-
gno aveva auspicato che questa assemblea si tenesse a Rovigo. Rie-
voca quindi l’opera di Roberto Cessi, tanto legato alla sua città e
al suo Polesine, che ha spaziato col suo ingegno non solo nel campo
della storia veneta, ma in molti altri settori con una profondità d’in-
dagine e ima vastità di ricerca veramente rare. Ricorda inoltre l’ope-
ra compiuta da Roberto Cessi a vantaggio della Deputazione, di cui
fu per oltre un ventennio presidente e per molti decenni insostitui-
bile animatore.
Dà quindi la parola al prof. Jadran Ferluga e lo ringrazia per
esser venuto dalla lontana Münster a tenere il discorso ufficiale su
«Roberto Cessi e la storia bizantina».
Alle ore 15.15, nella medesima sala Oliva dell’Accademia dei
Concordi, si svolge l’Assemblea generale, presenti numerosi soci.
Assenti giustificati: Bettini, Biasuz, Braccesi, Briguglio, Cella, Cor-
