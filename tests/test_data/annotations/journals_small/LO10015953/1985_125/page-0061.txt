60
MARIA PIA PEDANI
stero nel 1551, accolgono la regola benedettina che hanno per ob-
bedienza professato durante il loro soggiorno a S. Anna l86).
Il Cinquecento, pur animato dal desiderio di riforma delle an-
tiche istituzioni, è caratterizzato anche da nuove forme di vita re-
ligiosa e da un rinnovato spirito di carità ed apostolato. Tra l’altro
tutto un settore dell’attività caritativa è volto al recupero delle gio-
vani «periclitanti» e delle prostitute: nascono così case del soccorso
e conventi di convertite (87), come quelli fondati a Bergamo, Verona
e Milano da S. Girolamo Emiliani, per accogliere quelle che, fino
ad ora, sono state ufficialmente escluse dai monasteri. A Venezia,
vari anni prima della metà del secolo, nasce il monastero di S. Ma-
ria Maddalena, detto appunto le Convertite, nell’isola della Giudec-
ca, più per moto spontaneo che per esplicita volontà di un fonda-
tore f88). Giulio III ne conferma l’istituzione (89) sotto la regola di
S. Agostino, ed il senato offre a più riprese generose elemosine f90)
concedendo anche il permesso di esercitare l’arte di filare e tesse-
re (91), cui si aggiunge poi quella della stampa (92), per sopperire ai
bisogni di una comunità in continuo aumento. Nel 1553 sono infat-
ti in 220, nel 1556 in 300, nel 1557 in 310 (93) e tutte «bellissime»,
(86) Ibidem, XI, p. 176.
(87) G. Penco, Storia della Chiesa in Italia, Milano 1982, vol. I, pp. 617,
623.
(88) A.S.V., Maggior consiglio, reg. 27 Novus, c. 157v: 19 mar. 1550. Altri
documenti che attestano l’esistenza del monastero fin dal 1525 sono citati in
F. Basaldella, Gìudecca. Cenni storici, Venezia 1983, pp. 358-366.
(89) Corner, E.V., XII, pp. 44(M41.
(90) Cfr. per esempio A.S.V., Senato terra, reg. 40, cc. 46, 129v, 165-165v.
Il 31 luglio 1601 il senato stabilisce che i governatori, cui è affidata l’ammi-
nistrazione delle Convertite, siano dodici, sei nobili e sei cittadini veneziani
(ibidem, reg. 71 cc. 62-62v); il 12 luglio 1690 il loro numero è aumentato a
venti (ibidem, reg. 220 c. 261).
(91) Ibidem, reg. 39, c. 70.
(92) A. Tessier, Ancora sopra alcune rare stampe fatte per le mani delle
convertite nell'isola della Giudecca presso Venezia gli anni 1557, 1558, 1559
e sopra la veneta officina all’insegna della «speranza», estratto dal «Giornale
di erudizione» nn. 23-24, Firenze 1890; P. Molmenti, La storia di Venezia
nella vita privata, Bergamo 1928, vol. Ili, p. 360; Basaldella, op. cit., p. 169.
Le opere uscite dai torchi delle Convertite recano la scritta «per manus mo-
nialium poenitendum».
(93) A.S.V., Senato terra, f. 18, 20 nov. 1553; f. 24, 11 set. 1556; f. 26,
17 set. 1557.
