ROBERTO CESSI E LA STORIA BIZANTINA
195
I due secoli seguenti videro Venezia rendersi indipendente dagli
imperatori d’Occidente ed un continuo aumento ed allargamento della
sua autonomia effettiva pur rimanendo «bizantina», poiché i legami
coll’Impero d’Oriente continuarono formalmente a sussistere. In que-
sto periodo l’obiettivo principale della politica veneziana, assicurate
le vie terrestri, fu il dominio del mare: dove Bisanzio si ritirava,
Venezia avanzava prendendo su di sè il compito di garantire la sicurez-
za delle vie marittime da e per l’Oriente, contro Slavi e Saraceni, pi-
rati e concorrenti. Con gli Orseolo s’iniziò verso la fine del sec. X
una nuova fase delle relazioni fra Venezia e Costantinopoli. Pietro
II, rinnovato con Ottone III l’antico accordo nel 992, otteneva nel-
lo stesso anno, con crisobollo imperiale, privilegi e agevolazioni che
ai mercanti veneziani garantivano maggior stabilità e sicurezza nei
porti bizantini e una certa precedenza sopra gli altri concorrenti. Ne
seguì dunque una nuova politica veneziana verso Bisanzio, per cui si
parlò di bizantinismo orseoliano non solo nella politica ma anche
nella cultura, negli usi e costumi, nell’arte, a cui il Cessi non at-
tribuisce però grande importanza, considerandolo piuttosto super-
ficiale e manieristico (così nella Storia del 1981, 93 sgg. e nel citato
Bizantinismo veneziano).
Rimaneva però il problema adriatico, sempre aperto, che i pre-
decessori del doge non avevano potuto risolvere. Pietro II ricorse
nuovamente alla forza e nell’anno 1000, alla testa di una grossa spe-
dizione navale, si recò in Dalmazia, dove ottenne dalle città la pro-
messa della fidelitas e per sè il titolo di dux Dalmatinorum. La di-
scussione sul vero carattere tanto della spedizione quanto delle pro-
missiones delle città dalmate non è terminata. Il Cessi se ne era
occupato in quella comunicazione per il Congresso di studi bizantini
di Oxford del 1967, da me ricordata più sopra, dal titolo La Dal-
mazia e Bisanzio nel sec. XI. Prendendo come spunto la spedizione
orseoliana, egli fa la storia della Dalmazia imperiale nei suoi rap-
porti con Venezia sia nei secoli antecedenti che per quasi tutto l’un-
decimo. Il dominio dell’Adriatico e soprattutto delle sue coste
orientali è stato per Venezia uno dei problemi centrali dai tempi
più antichi fino alla caduta della repubblica. E Cessi se ne è occupato
in monografie e articoli sia di carattere generale, per cui ha sempre
dovuto ritornare anche sul problema della prima «discesa» vene-
13
