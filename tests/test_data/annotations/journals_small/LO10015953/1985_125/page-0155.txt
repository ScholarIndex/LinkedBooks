154
RECENSIONI
avvicinato alla filosofia idealistica e storicistica scoprendo Kant e Vico,
approdando infine ad una sorta di panteismo cattolico attraverso una sua
originale interpretazione di Giordano Bruno., Ë da presumere pertanto che
nelle sue lezioni di pedagogia abbia integrato il testo del 1823 con le sue
stesse posteriori acquisizioni. De Vivo comunque contestualizza con vero
rigore filologico la dissertazione del Rivato e ciò, naturalmente, dà la pos-
sibilità di avere un’idea specifica della reale cultura pedagogica del tempo.
Il volume si conclude con le pagine riguardanti i primi decenni dello
Stato unitario. In questi anni, non occorre dirlo, la figura centrale è quella
di Roberto Ardigò. Viene quindi spontaneo domandarsi se vi sia stata
nell’insegnamento pedagogico dell’Ateneo patavino una specie di continuità
culturale dal momento che dal sensismo-eclettismo dell’età della Restaura-
zione si approda al positivismo dell’epoca liberale. La pur lunga parentesi
del Rivato non significa ancora presenza dello spiritualismo. Il suo pen-
siero infatti non contemplava per nulla l’ontologismo rosminiano e quindi
quella tendenza ideologica che era emersa negli anni ’30 e ’40 proprio
con Rosmini e Gioberti per contrastare l’«empia» ed imperante filosofia
dei lumi. Ponendo implicitamente questi interrogativi, il lavoro di De
Vivo apre dunque una problematica cui bisogna dar conto nella storia
delle idee nel Veneto del secolo scorso.
Giampietro Berti
Adriano Navarotto, Ottocento Vicentino. Memorie di un protagonista,
edizione integrale a cura di Ermenegildo Reato, Stocchiero Editrice,
Vicenza 1984, pp. XXX-511-928.
Ê preliminarmente da chiedersi, mi sembra naturale, che utilità può
avere oggi la pubblicazione delle «memorie» di Adriano Navarotto; ciò
in relazione soprattutto, ma non solo ovviamente, alla conoscenza e alla
comprensione della storia vicentina dall’annessione all’avvento del fasci-
smo, considerato anche che lo stesso Navarotto ne aveva dato alle stampe
nel 1937 una parte che anticipava alcuni dei temi a lui cari (Ottocento
Vicentino, Padova 1937, pp. 511).
Chi era Navarotto?
Nato a Vicenza nel 1865, vi morì nel 1946. Tra la fine dell’800 e il
primo ’900 fu consigliere comunale e provinciale, presidente del Consi-
glio provinciale nel primo dopoguerra, membro dei consigli di ammini-
strazione della Congregazione di Carità, del Monte di Pietà, dell’Ospizio
degli esposti, tra i fondatori della Banca Cattolica Vicentina, poi Banca
Cattolica del Veneto (per un rapido profilo cfr. E. Reato, Navarotto
Adriano, in Dizionario storico del Movimento Cattolico in Italia 1860-
1980, II/2. Le figure rappresentative, Torino 1984, pp. 591-592).
Accanto a posti di responsabilità amministrativa egli mantenne per
un lungo periodo (dal 1890 al 1915) la direzione de II Berico, uno dei
più autorevoli fogli cattolici vicentini (1876-1915). Si tratta di un osser-
vatorio privilegiato, che gli permise di diventare un conoscitore di cose
