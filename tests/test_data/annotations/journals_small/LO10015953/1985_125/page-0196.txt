196
JAD RAN FERLUGA
ziana in Dalmazia nel 1000, sia in studi speciali, ma tutti, come
sempre, legati alla storia veneziana. Nel 1943 usciva quale corso uni-
versitario in forma di dispensa La repubblica di Veneria e il pro-
blema adriatico, che io ho avuto la fortuna di trovare in ima libre-
ria antiquaria, e che nel 1953 vedeva sotto lo stesso titolo la luce
in forma di libro stampato. Ma già nel lontano 1922 aveva scritto
un articolo su II problema storico dell’Adriatico e negli anni cin-
quanta ben due: uno su Venezia e la Puglia nel sistema adriatico
del passato e l’altro su Venezia, la Puglia e l’Adriatico.
Allorché i Normanni occuparono l’Italia meridionale, Venezia,
conscia del pericolo che essi rappresentavano per la sicurezza delle
rotte marittime per l’Oriente, oppose nell’Adriatico con successo
la sua flotta ai nuovi conquistatori tanto più che Bisanzio non ne
aveva la forza; anche se tardi, il Cessi vi dedicò quattro articoli e
cioè L’epopea normanna (1958), Venezia e i Normanni (1959),
Venezia e la campagna normanna del 1081-85 (1951) e II problema
adriatico al tempo di Ruggero II (1955). Così Venezia concorse a
salvare l’Impero mantenendo il dominio del mare, per cui ottenne
il famoso crisobollo del 1082, col quale l’imperatore Alessio I con-
feriva ai dogi alti titoli, interessanti dal punto di vista del diritto
formale di sovranità, ma vuoti da quello della politica reale, con-
fermava antichi privilegi, ne concedeva nuovi ed apriva ai Veneziani
porti e piazze dell’Impero, nominativamente elencati. Al problema
della sicurezza delle rotte marittime nell’Adriatico in pericolo per
gli attacchi dei Normanni, ben presto anche degli Ungheresi, poi
dei Bizantini stessi sotto Manuele I e più tardi anche dei Serbi
durante tutto il secolo XII si aggiunse per i Veneziani il problema
della loro sicurezza sui mercati bizantini. L’ostilità contro i «latini»
nell’Impero crebbe senza interruzione: si pensi solo alle confische
ed ai massacri del 1171 e del 1182. Così maturava la IV Cro-
ciata, «l’ultimo atto di un dramma a lungo dinrato, nel quale lut-
tuosamente precipitava l’antagonismo greco-latino». La grande fi-
gura veneziana, ma anche il cervello della grande impresa, fu Enrico
Dandolo, che, secondo il Cessi, pose «il suggello alla crisi che
aveva ereditato». Egli era arrivato a Costantinopoli «con i crociati per
risolvere una situazione contingente, senza intenzione di sconvol-
gere il sistema; tanto meno poi con meditato proposito di fondare
