NOTIZIE
169
civile di deputato cattolico liberale, nonché i suoi rapporti con la gerarchia,
non sempre facili anche se si mantenne costantemente fedele alla Chiesa Ro-
mana ed al proprio vescovo. Conclude la panoramica F. Trentini, Giovanni a
Prato: nella atmosfera patriottica di Rovereto, la preparazione (pp. 83-124),
che illustra ampiamente il laborioso e complesso periodo trascorso a Rovereto,
conclusosi con l’allontanamento dal Ginnasio locale, ove insegnava, per l’at-
tività svolta nel 1848-49 quale deputato alle Assemblee di Francoforte e di
Vienna (ove subì anche la triste esperienza dell’arresto per sette giorni sotto
l’accusa, dimostratasi subito infondata, di aver partecipato alla rivoluzione in
città).
L’annata degli «Atti» riporta anche il testo di un’altra relazione tenuta nel
dicembre 1984 in memoria di Paolo Orsi (1859-1935), pure a Rovereto sua
città natale: PA. Arias, Vn pioniere dell’archeologia italiana: Paolo Orsi (pp.
5-16). Lo studioso, docente a Pisa ed allievo dell’Orsi, rievoca l’opera del
Maestro dai primi interventi nel Triveneto alle grandi e fondamentali ricerche
in Sicilia e in Calabria, ancor oggi fonti di continui sviluppi, soffermandosi in
particolare a delineare il metodo di lavoro ed il carattere dell’Orsi, instancabile
nella sua febbrile attività.
Infine, tra gli altri sono pubblicati ancora due saggi interessanti l’ambien-
te trentino e veneto: B. Bagolini, Aspetti della cultura materiale e del mondo
ideologico delle popolazioni preagricole del postglaciale (pp. 157-188) e G.
Ghiringhelli, La lavorazione della seta nel roveretano nell’età della restau-
razione. Vicende ed aspetti (pp. 189-239). Nel primo si espongono varie carat-
teristiche delle società preistoriche del neolitico ed eneolitico, riscontrabili an-
che nei reperti rintracciati finora in Italia e pure nelle nostre terre, il secondo
esamina le vicende della gelsobachicoltura e dell’industria serica nel basso
Trentino a partire dal Cinquecento ed in particolare nella prima metà dell’Ot-
tocento, ponendo l’accento anche su alcune tecniche specifiche di lavora-
zione. [G.G.] *
* In pacifica concorrenza con il Seminario vescovile, il Ginnasio Liceo
«Antonio Pigafetta», così denominato a partire dal 1867, costituì per la po-
polazione vicentina l’istituzione scolastica più importante e più qualificante
nel secolo XIX. La storia della sua fondazione e del suo primo cinquantennio
di vita è ricostruita e illustrata nella monografia T. Assirelli, Le vicende del
Liceo «Pigafetta» di Vicenza e l’istruzione liceale in età napoleonica ed asbur-
gica (1808-1866), Vicenza 1984, pp. 108. La base documentaria è costituita
soprattutto dagli atti interni dell’Istituto, conservati nell’archivio dello stesso;
ma non manca una opportuna utilizzazione di documenti «esterni», che val-
gono a chiarire l’atteggiamento tenuto dalle autorità civili nei riguardi della
scuola cittadina. Ne emerge un quadro variegato che, da una parte, illustra la
vita del Liceo (cambiamenti di sede, ordinamento degli studi, doveri dei do-
centi, regolamento interno e comportamento degli studenti, ecc.), con qualche
indulgenza all’aneddotica, e, dall’altra, inserisce l’Istituto nella dinamica del
contesto più ampio della città, colta nel trapasso dal regime napoleonico alla
dominazione austriaca e all’annessione al Regno d’Italia: il Liceo appare essere
lo specchio fedele del moderatismo che, in campo sociale e politico, caratte-
rizzò Vicenza nella prima parte del secolo scorso. Sono forniti anche alcuni ele-
menti inediti su docenti e studenti illustri (G. Zanella, P. Lioy, A. Fogazzaro).
