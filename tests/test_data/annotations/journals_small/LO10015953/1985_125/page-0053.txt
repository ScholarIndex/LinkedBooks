52
MARIA PIA PEDANI
recalcitranti monache esso stabilisce che le porte del Corpus Domini
siano chiuse «muro et calce»; alla vista dei muratori, però, le dome-
nicane tornano sulla loro decisione e restituiscono subito il corpo
della santa che viene ricollocato nella sua chiesa f50).
Della seconda metà del Quattrocento (1483) è anche la fonda-
zione, da parte di una monaca di S. Caterina, del monastero «de
observantia» dello Spirito Santo (51) «ordinis Sancti Ieronimi, Ve-
netiarum, sub regula Sancti Augustini», come detto nel documento
del 1492 con cui ottiene i benefici spirituali di S. Spirito in Sassia
di Roma (52). La tradizione riporta un’immagine fortemente negativa
della fondatrice, Maria Caroldo (53), traendo spunto dal fatto che
essa subisce due processi per comportamento immorale e sperpero
dei beni della comunità, in entrambi peraltro assolta i54).
Se in alcuni monasteri fiorisce l’osservanza, non si può dimen-
ticare che in altri le religiose vivono il clima laico e festoso del Rina-
scimento, senza disciplina, senza clausura, addirittura senza rego-
rale professione. In una città come Venezia, centro commerciale e
politico ma anche culturale e mondano, gli allettamenti sono molti
e i monasteri, in cui le fanciulle sono spesso rinchiuse senza voca-
zione, si trasformano in salotti e luoghi di ritrovo: parole più crude
usano alcuni predicatori dell’epoca (55). Sono frequentati non solo
dai veneziani ma anche dagli stranieri che vanno nei parlatori per
sentire musiche, ammirare lavori ad ago ed intrecciare tresche amo-
rose; spesso offrono ospitalità a donne secolari dei più alti ceti che
non vi entrano se non con un folto seguito.
(50) Ibidem, pp. 371-372.
(51) A.S.V., Collegio notaiorio, reg. 13 c. 25v.
(52) Corner, E.V., V, pp. 134-135; P. De Angelis, L'ospedale di Santo
Spirito in Saxia e le sue filiali nel mondo, Roma 1958, pp. 172-173; cfr. anche
F. Cavazzana Romanelli, Il settimo sigillo: figure e simboli della sfragistica
ecclesiastica, in II sigillo nella storia e nella cultura, catalogo di mostra, Roma
1985, pp. 149-198, in particolare pp. 194-195 scheda n. 204.
(53) G. Tassini, Curiosità veneziane, Venezia 1933, pp. 665-666.
(54) A. Niero-G. Vio, La chiesa dello Spirito Santo in Venezia, Venezia
1981, pp. 11-12.
(55) Fra Timoteo da Lucca parla, per esempio, di «postriboli e bordeli pub-
blici» (P. Paschini, I monasteri femminili in Italia nel '500, in Problemi di
vita religiosa in Italia nel Cinquecento, Padova 1960, pp. 31-60, in particolare
p. 43).
