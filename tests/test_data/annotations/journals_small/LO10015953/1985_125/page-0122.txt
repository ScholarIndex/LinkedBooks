NOTE E DOCUMENTI
CONTRIBUTO ALLA BIOGRAFIA DELL’UMANISTA
OGNIBENE BONISOLI DA LONIGO
Colla presente nota ci si propone di arricchire e precisare, sulla
base dei documenti noti e di alcuni altri di nuova acquisizione, il
profilo biografico che dell’umanista vicentino diedero i principali
suoi studiosi: dal padre Calvi al Sabbadini, e — più recentemente —
dal Mantese al Ballistreri i1). Essa trae spunto dalle ricerche con-
dotte per una tesi di dottorato in filologia classica suggerita dal
prof. doti. W. Speyer dell’Università di Salisburgo, che verte, ol-
treché sulla vita di Ognibene, su un’edizione critica del suo trattato
di metrica e prosodia (2).
I documenti che si conservano nell’Archivio di Stato a Vicenza (3)
(1) Angiolgabriello di Santa Maria (Calvi), Biblioteca e storia degli scrit-
tori di Vicenza, II, Vicenza 1772, pp. 135-165; R. Sabbadini, Lettere inedite
di Ognibene da Lonigo con una breve biografia, Lonigo 1880; R. Sabbadini,
Nuove notizie e nuovi documenti su Ognibene de’ Bonisoli Leoniceno, «Anto-
logia veneta», 1 (1900), pp. 11-26, 174-189; G. Mantese, Memorie storiche
della Chiesa vicentina. Ill, II. Dal 1404 al 1563, Vicenza 1964, pp. 731-739;
G. Ballistreri, Bonisoli, Ognibene, in Dizionario biografico degli Italiani, XII,
Roma 1970, pp. 234-236.
(2) Non si può non osservare incidentalmente che il Ballistreri (p. 235)
sbaglia quando, scrivendo di lui, asserisce che «di metrica scrisse anche il De
versu heroico liber». Si tratta sempre della stessa opera, reperibile manoscritta
e a stampa sotto diversi titoli, quali, per esempio, De arte metrica, De quan-
titale syllabarum, De ratione metrorum, Brevis et utilissimus ad scandendum
tractatus e altri.
(3) Gli autori ringraziano cordialmente il Direttore dell’Archivio di Stato
