ISOLA DELLA SCALA NEL SEC. XV
117
potevano disporre. Su 204 contratti stipulati, solo 57 furono rin-
novati alla stessa persona o passarono in successione — al mas-
simo tre passaggi —, 65 invece furono locati una sola volta per
periodi che mai superavano i 30 anni. Otto soltanto furono permute,
acquisti, refute, perciò non locazioni. Sulle terre della pieve dunque
operava un nucleo di utilitaristi relativamente instabile che di fatto
non costituiva una minaccia né finanziaria (rimborso delle migliorie),
né politica, ossia tanto forte da minacciare l’esercizio del dominio
diretto.
Per capire meglio come il tutto si articolava si proporrà qualche
esempio: il 5 aprile 1422 (108) l’arciprete investì di alcune terre Ini-
da, figlia del fu Domenico de Furetis e moglie di Bailardino da San
Martino di Azzano. Inida non tenne per sé quel possesso, ne fece
donazione inter vivos a Giuliano, figlio del fu Zanebono pure da
Azzano, il quale, a sua volta, il 25 novembre 1449 lo cedette a
Girolamo pezarolo del fu Giacomo a Camisiis, che abitava a Verona
nella contrada del Ponte della Pietra. Il 22 novembre 1463 Giuliano
si presentò davanti all’arciprete Bartolomeo Cartolari che gli rico-
nobbe i diritti di uso su quanto aveva acquistato. I diritti di Giulia-
no pezarolo furono dichiarati reali ex titulo emptionis e l’arciprete
glieli riconobbe secondo le consuete modalità di concessione, come
aveva fatto a suo tempo per Inida. Nell’amministrazione dei beni
della pieve l’esercizio del dominio diretto era quello specifico che
apportava un reddito netto su cui la pieve poteva contare e ogni
pezzo di terra aveva un suo «prezzo» che mai variava. Eventuali
rimborsi per migliorie erano liquidati a parte. Con ciò ogni inter-
vento relativo alla gestione della terra era demandato al dominio
utile. Stando così le cose, se si potesse usare un termine attuale, sì
direbbe che la pieve si estraneava da ogni attività di impresa, po-
nendosi in una situazione del tutto simile a quella che i francesi
definiscono rentière.
Mediante una tale ripartizione si costituiscono di fatto due pro-
prietà, che concomitanti gravano sulla stessa terra. Solo quando il
dominio diretto voleva ad unam reducere poteva farlo o mediante
refutatio da parte del locatario o a titolo oneroso mediante riscatto
(108) Contratto 28.
