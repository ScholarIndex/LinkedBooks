164
NOTIZIE
posÌ2Ìoni fiscali effettuate tra la prima e la seconda guerra d’indipendenza dal-
l’amministrazione asburgica che, nonostante certe durezze, non fece però sen-
tire la sua pressione sulle classi e sui consumi popolari. Problemi ben più gra-
vi per la monarchia danubiana tratta l’articolo di J. Koralka, La nazione ceca
e il problema delle minoranze nazionali dell'impero asburgico (pp. 231-246), ar-
gomento del quale l’autore parlò nel 1983 sia a Trento sia a Venezia, mentre
F. Leoncini, Il patto di Monaco quale conseguenza inevitabile della politica de-
gli anni '30 (pp. 261-273), tratta il caso cecoslovacco alla luce delle difficoltà
di convivenza sorte dopo il 1918 e della politica europea nei confronti della
Germania. Ad argomenti prettamente trentini torna M. Garbari, Linguistica
e toponomastica come difesa nazionale nella cultura trentina fra Otto e Nove-
cento (pp. 157-196), che illustra le dispute e le convinzioni emergenti dai la-
vori degli studiosi locali nei confronti dei circoli culturali tedeschi nel mezzo
secolo precedente la Grande Guerra. A quest’ultima è legato il breve articolo
di A. Mognaschi, Il monumentale cimitero militare austro-ungarico eretto in
Bondo durante la prima guerra mondiale (1915-1918) (pp. 211-215), in cui si
fa la storia di tale costruzione, stabilita già prima dell’inizio effettivo delle
ostilità ed attualmente tutelata anche dalla Sovrintendenza ai monumenti e da
un accordo italo-austriaco. Di un grave problema economico si cura A. Leo-
nardi, Il setificio austriaco tra crisi ed intervento pubblico (1870-1914) (pp.
361-400), studio che verrà continuato nell’annata prossima e che presenta la
pesante situazione dell’industria serica austriaca che coinvolgeva in particolar
modo il Trentino e l’Isontino. G. Faustini, La stampa in Alto Adige e a
Trento tra le due guerre (pp. 401-427), presenta invece le vicende dei giornali
del partito fascista in regione dal 1924 al 1943, anche sotto l’aspetto economico.
Infine di A.M. Schlechter è la Relazione sull'attività della biblioteca comu-
nale di Trento nel 1982 (pp. 275-284) e della stessa in collaborazione con C.
Lunelli, La sezione musicale della biblioteca comunale di Trento. Notizie sul
riordino e la catalogazione (pp. 285-296), ad illustrazione della ricchezza di
materiale specifico esistente, sia manoscritto sia a stampa. [G. G.]
* Si è ormai consolidata (esce per il terzo anno consecutivo) un’altra pub-
blicazione periodica veronese, l’«Annuario storico zenoniano», a cura di P.
Brugnoli, che pubblica contributi di varia erudizione e cultura inerenti l’abba-
zia veronese di S. Zeno. Segnaliamo, nel numero del 1985, l’utile rassegna di
F. Segala, Carte zenoniane nell'archivio storico della Curia vescovile di Verona
(pp. 25-40); e inoltre la nota di L. Franzoni, Una porta, un’iscrizione e l'amara
vicenda dell’abate Riprando (pp. 41-48), dedicata alle traversie di un abate del
monastero nei primi decenni del Duecento, nel travagliato periodo ezzeliniano.
[G.M.V.] *
* Con «Civiltà veronese», a. I (1985), n. 1, ricompare nella città scaligera
un periodico (quadrimestrale) di erudizione e storia locale, che mancava dalla
cessazione di «Vita veronese», la rivista fondata e diretta per oltre trent’anni
da G. Beltramini alla quale la nuova pubblicazione esplicitamente si richiama.
Stampato in piacevole veste grafica, il primo numero contiene contributi di
ben noti storici e ricercatori locali (L. Franzoni, P. Brugnoli); fra i saggi che
possono più pertinentemente comparire in queste Notizie segnaliamo O. Mu-
rari, Denaro veronese della seconda metà del secolo XII con iscrizioni in voi-
