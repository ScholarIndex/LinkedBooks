166
NOTIZIE
la soluzione di non facili problemi terminologici). Gli ottantasette capitoli (ma
sono andati perduti i capitoli 38-48) sono presentati nel testo originale e, a
fianco, in traduzione in lingua corrente, e sono corredati di note esplicative e
bibliografiche sobrie ma completamente documentate. [M. N.]
* Un accurato spoglio di materiale archivistico è fatto da G. Baldi, Mori
e la pieve. Inventario dell'Archivio della Chiesa Parrocchiale e Decanale di
Mori, Mori MCMLXXXIV, che elenca, ordinate in distinte sezioni, tutte le
carte esistenti nell’archivio della parrocchiale di questa borgata del Trentino,
fino alla data del 1929, e del contenuto delle quali dà brevi indicazioni ed in
qualche caso un succinto regesto. Precedono il lavoro due premesse, una sto-
rica di L. Dal Ri ed una archivistica di L. Spara pani, lo seguono due appendici
informative e lo completano chiarificatrici cartine della zona, purtroppo volanti.
[G.G.]
* Un utile strumento di lavoro per chi studia la storia ecclesiastica ed una
interessante lettura anche per chi è solo curioso di conoscere le vicende del ve-
scovado è il volumetto di J. Gelmi, Die Brixner Bischöfe in der Geschichte
Tirols, Bozen 1984, che passa in rassegna tutti i vescovi della diocesi di Bres-
sanone, dalle origini ai giorni nostri. Ricco di illustrazioni (è corredato inoltre
degli stemmi dei singoli presuli) e destinato soprattutto alla divulgazione, è
tuttavia condotto con serio approfondimento (a parte qualche svista marginale)
e copre una lacuna molto sentita nella storia locale, cui mancava un’opera sul-
l’argomento agile e concisa, ma completa e scientificamente fondata. Precede la
rassegna una nutrita bibliografia ed una breve introduzione storica. È auspicabi-
le che del lavoro venga presto edita anche la versione in lingua italiana. [G. G.]
* In «Economia e storia», s. II*, V (1984), pp. 335-362, G. Borelli, Nobili
'antiquari’ in Terraferma veneta a metà del secolo XVIII, pubblica e commenta
un inventario di quadri, libri ed oggetti appartenuti al veronese Angelo Cavalli:
ulteriore testinonianza della propensione al collezionismo, e in genere degli in-
teressi culturali, cosi diffusi nel patriziato veronese dell’epoca. [G. Μ. V.]
* Nell’ampio ventaglio di argomenti presente nella miscellanea annuale La
Lessinia ieri oggi domani. Quaderno culturale 1985, dedicata all’ambiente natu-
rale, alla storia, al folklore della montagna veronese, merita una segnalazione in
questa sede il saggio di L. Sorbini, Scipione Maffei e i fossili di Bolea, pp. 97-
102, relativo ad un episodio minore ma significativo della indefessa operosità
scientifica dell’erudito veronese. [G. M. V.] *
* Un’altra promettente pubblicazione periodica viene ad arricchire il pano-
rama delle riviste locali relative al territorio veronese: all’«Annuario storico
della Valpolicella» si aggiunge ora «Il Garda. L’ambiente, l’uomo. Prima mi-
scellanea di studi», edito dal «Centro Studi per il Territorio Benacense». In que-
sto primo numero, accanto a numerosi saggi di argomento naturalistico e geo-
grafico, la ricerca storica è degnamente rappresentata da A. Buonopane, che il-
lustra con l’usata acribia ed esattezza un’epigrafe originaria di Bardolino ed ora
