128
NOTE E DOCUMENTI
immobili posseduti da Enrico e dei suoi crediti e debiti pecuniari e
in natura, e dimostra che egli, pur non essendo ricco, godeva di un
certo benessere: infatti Enrico godeva in enfiteusi, oltre ad una
cantina «posita in Castelario», terreni agricoli nelle pertinenze di
Lonigo per un totale di 11,097 campi circa, sicuramente veronesi
(le frazioni sono date in vaneze), corrispondenti a 33 823,7 m2 circa;
più un appezzamento, di superficie non data, per il quale pagava al
Comune di Lonigo 2 lire di affitto annuo. Era inoltre creditore, da
ben 58 persone, di danaro per un totale di 159 Lire 9 soldi 2 de-
nari, che nel 1441 potevano avere il controvalore legale di circa 30,6
ducati d’oro.
Il suo principale creditore è Ognibene che deve avere 241 du-
cati aurei per prestiti che gli fece e per pendenze del padre che egli
estinse (fra i prestiti vi sono 60 ducati per una casa che Enrico ave-
va fatto costruire). Ognibene è inoltre creditore della dote materna.
Ma l’entità della stessa non figura nell’atto. Altri creditori devono
avere danaro per 20 ducati d’oro e per 456 lire 3 denari (corri-
spondenti a circa 87,7 ducati); e pochi beni in natura per fitti pen-
denti. Fra questi v’è Margherita, moglie del nipote Cristoforo, per
le 407 lire della sua dote; e Nicolò «muto» e il pronipote Giaco-
mo per la dote materna, della quale pure non figura l’entità.
Contrariamente forse alle apparenze, l’eredità deve essere stata
conveniente se fu accettata e se Ognibene si impegnò a curare i
beni ereditati dai nipoti (27).
Con la rendita di questi beni e di quelli portati in dote dalla
moglie, nonché col suo stipendio d’insegnante (28), Ognibene è già
in grado di permettersi una vita ben agiata.
(21) A.S.Vi., Off. del Reg., anno 1441, voi. 3, 19 e 21 agosto. Per il calcolo
delle misure vedi l’Appendice sul valore della moneta veneziana e unità di
misura vicentine al Lessico metallurgico di M. de Ruitz, in corso di stesura.
(28) Mantese (Ricerche vicentine, «Archivio Veneto», s. V, 79 [1966], p. 35)
scrive, senza però dare né fonte né data, che «Ognibene ... si pronunciò con sod-
disfazione delle due parti per un salario annuo di 575 lire». Quando insegna
a Treviso, dal 1440 al 1443, Ognibene percepisce uno stipendio di 250 lire al-
l’anno, oltre le quote dei singoli allievi e le 200 lire per l’istruzione di 12 sco-
lari poveri (A. Serena, La cultura umanistica a Treviso nel secolo decimoquinto,
«Miscellanea di storia veneta», s. Ili, 3 (1912), p. 328; L. Pesce, Vita socio-
culturale in diocesi di Treviso nel primo Quattrocento, Venezia 1983, pp. 182-
183).
Deve trattarsi di un errore nella soluzione della abbreviazione se Serena parla
di un «salarium sibi dandum per ipsam Communitatem libr. ducatorum quinqua-
