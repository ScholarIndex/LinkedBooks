<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">Giobbe) nella convinzione che il sei-vizio ai più umili e ai più poveri non possa essere separato&nbsp;dalla storia e dalla cultura che i monumenti con le&nbsp;loro opere d’arte testimoniano ed esprimono e che&nbsp;in molti luoghi del nostro paese, ma soprattutto a&nbsp;Venezia, sono un corpo consistente e visibile strettamente connesso allo sviluppo dell’assistenza. E&nbsp;quasi a premiare questa ritrovata sensibilità il noto&nbsp;storico della letteratura italiana Arturo Pompeati&nbsp;lega il proprio nome, il patrimonio, e i diritti d’autore all’assistenza veneziana: il suo testamento a favore dell’infanzia è del 1959 ed è simbolo non solo del&nbsp;suo amore per i ragazzi, ma anche della unitarietà&nbsp;dell’intervento sociale con la cultura.</font></p>
<p><font style="font-size:medium;font-family:Times New Roman, serif;">La novità più significativa - nella forma assistenziale - dei primi due decenni di storia dell’IRE è legata al&nbsp;settore degli anziani e ne sottolinea ancor più, se ce&nbsp;ne fosse bisogno, la specializzazione: nel 1958 la&nbsp;Casa di Riposo SS. Giovanni e Paolo viene eretta in&nbsp;“infermeria geriatrica”. Si preannuncia così la particolare attenzione che via via sarà sempre più riservata agli anziani non autosufficienti, a quelle persone, definite con termine crudo, finanche spregiativo, “cronici”, che vengono di fatto espulse dalle&nbsp;strutture per malati acuti e spesso lasciate nell’abbandono o rimandate in famiglia dove nella maggior parte dei casi è praticamente impossibile rispondere al bisogno con assistenza e cure adeguate. Anche per quanto riguarda i minori le esigenze&nbsp;assistenziali sembrano cambiare perché diminuisce&nbsp;il numero degli assistiti orfani, ma aumentano i&nbsp;problemi dei nuclei familiari con il conseguente&nbsp;allontanamento dei giovani dalla famiglia (quasi un&nbsp;preannuncio della crisi di valori che sarà favorita&nbsp;dal successivo boom economico): a questo punto i&nbsp;vecchi istituti mostrano la loro inadeguatezza.&nbsp;Raccogliendo quella attenzione alla realtà che cambia, che fu prerogativa di chi resse l’Ente negli anni&nbsp;del primo e secondo dopoguerra, i nuovi amministratori degli anni sessanta e settanta accentuarono&nbsp;e precisarono gli interventi strutturali in tutti i grandi istituti per adeguarli alle nuove esigenze, rispondere a una domanda di qualità nel servizio e qualificare la tutela della salute nel corso dell’intervento&nbsp;assistenziale. Su queste spinte durante il decennio&nbsp;</font><font style="font-size:medium;font-family:Georgia, serif;">1963/1973</font><font style="font-size:medium;font-family:Times New Roman, serif;"> la Casa di Riposo cambiò radicalmente&nbsp;la sua fisionomia e, mentre si costruivano nuovi&nbsp;reparti, si trasformarono i grandi cameroni in più&nbsp;accoglienti stanze, dotandole di impianti moderni.&nbsp;Ma la novità più significativa fu la costruzione di un&nbsp;reparto destinato agli emiplegici. La palestra e gli&nbsp;spazi per le attività motorie, le attezzature fisioterapiche non rappresentano soltanto delle strutture di&nbsp;sostegno e di mantenimento per gli ospiti accolti,&nbsp;ma significheranno soprattutto una nuova filosofia,&nbsp;la scoperta di una “tensione alla riabilitazione” dell’anziano che non si vuol più considerare cronico,&nbsp;irrecuperabile, ma persona con delle potenzialità di&nbsp;ripresa: poco importa se quantitativamente i risultati non saranno esaltanti, ciò che conta è la convinzione che vi è chi può essere riabilitato, chi può ritornare nel suo ambiente. Una bella intuizione? È&nbsp;piuttosto il risultato di una osservazione attenta del&nbsp;fenomeno “anziano” che soltanto un ente fortemente specializzato poteva compiere anticipando&nbsp;una cultura oggi ormai diffusa.</font></p>
<p><font style="font-size:medium;font-family:Times New Roman, serif;">Anche nel settore dei minori le novità che si annunciano sono significative: negli anni settanta inizia, prima come esperimento, poi come scelta complessiva, lo “smantellamento” dell’istituto come&nbsp;luogo di ricovero totalizzante: gli ospiti - come si&nbsp;direbbe oggi - fruiscono del territorio urbano, studiano nelle scuole pubbliche anziché in quelle interne all’istituto, frequentano le associazioni giovanili, il quartiere. I grandi istituti con molti ospiti&nbsp;lasciano posto ai “gruppi famiglia” nell’interno dei&nbsp;quali una decina di ragazzi vive a fianco degli educatori una esperienza il più possibile affine a quella&nbsp;della famiglia d’origine da cui sono stati allontanati&nbsp;a causa di vicende normalmente tristi e spesso tragiche. L’esperimento si consolida e si formano tre&nbsp;gruppi stabili; accanto alle inevitabili sconfitte molti&nbsp;sono i successi che si concretizzano nei risultati&nbsp;scolastici, nell’inserimento a pieno titolo nel lavoro&nbsp;e nella società, nella formazione di nuove famiglie.&nbsp;Uno di questi gruppi prende il nome di Gino e&nbsp;Amabile Colussi con evidente riferimento alla famiglia dei benefattori, segno di continuità nell’attenzione alle esigenze dei più deboli da parte delle&nbsp;categorie produttive veneziane, a cui appartiene la&nbsp;recentissima eredità di Giorgio Schierato.</font></p>
<p><font style="font-size:medium;font-family:Times New Roman, serif;">Lo “svuotamento” dei grandi istituti favorisce la ricerca di nuovi spazi di assistenza: nel settore “educazione” si tenta - con scarso successo - l’avvio di una esperienza di centro internazionale per l’attività di formazione. Resterà un bellissimo recupero, il&nbsp;restauro di Palazzo Sceriman, ora passato in proprietà alla Regione Veneto. Nel settore “ricovero”,&nbsp;prima le Zitelle e poi l’istituto Infanzia divengono la&nbsp;sede di un Centro diurno per handicappati gravi e&nbsp;gravissimi: l’Anffas, benemerita associazione che&nbsp;riunisce le famiglie dei portatori di handicap, non&nbsp;riesce più a far fronte alle enormi spese per la gestione del Centro. L’IRE - seppure a costo di gravissime perdite di esercizio - nel 1975 se ne fa carico e&nbsp;garantisce continuità a un servizio delicato, insostituibile.</font></p>
<p><font style="font-size:medium;font-family:Times New Roman, serif;">E infine, in rapida sintesi, il Consiglio dell’IRE si dedica agli anziani autosufficienti, ridando dignità&nbsp;e prestigio a molti di quei piccoli istituti, da sempre&nbsp;denominati ospizi, che rappresentano un vanto&nbsp;della città di Venezia: sono per lo più piccole strutture dove dieci, dodici anziani autosufficienti vivono in autonomia la propria vita ritrovando nell’ambiente comunitario una risposta alla solitudine, talvolta anche alla povertà (e in tal caso il servizio -</font></p>
<p><font style="font-size:small;font-family:Times New Roman, serif;font-weight:bold;">11</font></p>
</body>
</html>