<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'assistenza medica </font><font style="font-size:small;font-family:Times New Roman, serif;font-weight:bold;font-style:italic;">Richard Palmer</font></p>
<p><font style="font-size:medium;font-family:Times New Roman, serif;">novanta ducati all’anno<sup>7</sup>. Nell’agosto del 1556 l’ospedale venne riaperto, ma la sua situazione economica era così precaria che i suoi amministratori furono costretti a eliminare lo stipendio del chirurgo. Probabilmente, con più speranza che fiducia, lo&nbsp;invitarono a continuare ad assistere i pazienti dell’ospedale senza ricompensa<sup>8</sup>. Altre annate di grave&nbsp;carestia, tra il 1558 e il 1560, indussero gli amministratori dell’istituto a sborsare denaro di tasca propria, a rendersi personalmente garanti per i prestiti,&nbsp;e a vendere le proprietà ricevute dall’ospedale in&nbsp;eredità<sup>9</sup>. La pressione maggiore sulle risorse dell’ospedale derivava dal suo ruolo di orfanotrofio, che i&nbsp;governatori consideravano più importante dei compiti di assistenza medica. Essi asserivano, nel 1570,&nbsp;essere la custodia delle orfane più importante di&nbsp;qualsiasi altra “opera santa” compiuta dall’istituto<sup>10</sup>.&nbsp;Tuttavia il gran numero di fanciulle costringeva a&nbsp;uno sforzo immenso, tale da indurre “gran periculo&nbsp;di minar questa santa opera, cargando tanto il luogo”, e limitando le risorse disponibili per l’assistenza medica<sup>11</sup>. Non sappiamo quanti fossero i pazienti&nbsp;accettati per cure mediche, poiché i primi registri&nbsp;delle accettazioni dell’ospedale non sono pervenuti. Probabilmente il numero dei pazienti variava&nbsp;considerevolmente da un anno all’altro, ma poteva&nbsp;anche essere sorprendentemente basso. Da un unico frammento pervenutoci, riguardante i pazienti&nbsp;assistiti medicalmente, risulta che nella settimana&nbsp;iniziata il 30 settembre 1560 solo quattro uomini e&nbsp;una donna vennero ammessi nell’ospedale. Nel&nbsp;corso della stessa settimana, tre pazienti vennero&nbsp;dimessi guariti, mentre un quarto moriva in ospedale. Gli ammalati rimasti nelle corsie alla fine di quella settimana erano, secondo il documento, solo ven-tidue<sup>12</sup>.</font></p>
<p><font style="font-size:medium;font-family:Times New Roman, serif;">Appare probabile che vi sia stato un considerevole aumento nel numero dei pazienti nell’ultimo trentennio del secolo, periodo fiorente della vita dell’ospedale, durante il quale nuove edificazioni vennero ininterrottamente realizzate, con l’aiuto di donazioni del Senato, di mille ducati nel 1572, e di altri&nbsp;cinquecento nel 1580<sup>13</sup>. Nel 1569 gli amministratori&nbsp;decidevano di ampliare la sede dell’istituto, così da&nbsp;allargare il raggio delle sue attività caritative<sup>14</sup>. Nel&nbsp;1571 veniva acquistata una proprietà confinante,&nbsp;che consentiva l’apertura di una nuova corsia medica, destinata a sistemare i convalescenti e i pazienti&nbsp;“impiagati semplicemente et senza periculo et senza febre”. Per la prima volta essi sarebbero stati&nbsp;separati da “gli infermi... affebrati overo feriti di&nbsp;importantia”. Mentre la vecchia corsia era umida e&nbsp;malsana, a causa della sua vicinanza al cimitero dei&nbsp;Santi Giovanni e Paolo, quella nuova era “sana et&nbsp;ariosa et di aiuto grandissimo alla salute d’ogni&nbsp;uno”, mentre la fama della buona assistenza medica&nbsp;prestata cominciava ad attrarre altri pazienti<sup>15</sup>. In&nbsp;questo stesso periodo, vennero affidate specifiche&nbsp;responsabilità per le corsie di medicina a due dei&nbsp;governatori<sup>16</sup>. Vi fu anche un incremento del personale medico; nel 1589 l’ospedale nominava, per la&nbsp;prima volta, un secondo medico. Questa misura&nbsp;venne ripetuta nel 1596, allorché si dichiarava che&nbsp;un solo dottore non poteva far fronte al gran numero di ammalati, uomini e donne, che si presentavano in continuazione<sup>17</sup>. Il tardo sedicesimo secolo&nbsp;vide anche l’inizio di un servizio ambulatoriale per&nbsp;il trattamento della “tegna” (tenia), e lo sviluppo di&nbsp;una farmacia dell’ospedale a conduzione professionale.</font></p>
<p><font style="font-size:medium;font-family:Times New Roman, serif;">Benché i registri delle accettazioni dei Derelitti non siano stati conservati, un’ulteriore indicazione della&nbsp;floridezza dell’ospedale sul finire del Cinquecento&nbsp;scaturisce dai registri dei decessi (“necrologi”), tenuti dai provveditori alla Sanità. Anche se può apparire strano misurare la vitalità dell’ospedale in&nbsp;base al numero dei pazienti che vi morivano, tali&nbsp;cifre indicano almeno il rilevante numero di casi&nbsp;che vi venivano trattati in quel periodo. Bisogna&nbsp;naturalmente ricordare che, a differenza degli Incurabili, l’ospedale dei Derelitti prendeva in carico&nbsp;soprattutto i casi acuti, piuttosto che i cronici. Si&nbsp;può supporre che ne morisse una certa percentuale&nbsp;mentre un numero maggiore veniva dimesso guarito. Una delle ragioni del sovraffollamento del settore orfanotrofio dell’ospedale era il fatto che esso&nbsp;ospitava numerose fanciulle che, accettate nell’ospedale inizialmente per la cura di una qualche&nbsp;malattia (“febre, tegna ed altri mali curabili”), rimanevano nell’istituto dopo la guarigione<sup>18</sup>. Nei tre&nbsp;anni 1573,1583 e 1593 </font><font style="font-size:medium;font-family:Times New Roman, serif;font-style:italic;">(m.i</font><font style="font-size:medium;font-family:Times New Roman, serif;">0, il numero complessivo dei decessi nell’ospedale fu rispettivamente di&nbsp;143, lile 212 unità<sup>19</sup>. La cifra più bassa registrata&nbsp;per il 1583 riflette probabilmente 1’abbassato livello&nbsp;della popolazione di Venezia, in conseguenza del&nbsp;contagio del 1575-77, mentre nell’insieme i dati&nbsp;suggeriscono un ospedale medico in piena attività&nbsp;e in fase di espansione.</font></p>
<p><font style="font-size:medium;font-family:Times New Roman, serif;">I “necrologi” offrono anche qualche testimonianza riguardo al tipo di pazienti accettati dall’ospedale,&nbsp;la durata del loro ricovero, e le malattie per cui&nbsp;venivano curati. Un totale complessivo di 466 decessi si verificò nei tre anni suindicati; di questi, 204&nbsp;erano uomini, 187 donne e 75 bambini tra i quattro&nbsp;e i quindici anni. Nessun lattante morì all’ospedale,&nbsp;ma a parte questa, tutte le fasce d’età erano rappresentate, da Zannetto, di quattro anni, entrato “con&nbsp;una ferrida sopra la testa”<sup>20</sup>, sino ad Andrea Zucca-ro, che era stato “fante all’Uscicla”, che morì di&nbsp;“percosia” (forse un colpo), a un’età che si supponeva attorno ai cento anni<sup>21</sup>. Molti pazienti venivano da fuori Venezia, e sembrerebbe che l’ospedale&nbsp;avesse un ruolo importante nell’assistenza ai non&nbsp;veneziani privi di appoggi familiari vicini che potessero prendersi cura di loro, in caso di malattia&nbsp;contratta durante la permanenza in città. I governa-</font></p>
<p><font style="font-size:x-small;font-family:Courier New, monospace;font-style:italic;">fm</font></p>
<p><font style="font-size:small;font-family:Impact, sans-serif;">36</font></p>
</body>
</html>