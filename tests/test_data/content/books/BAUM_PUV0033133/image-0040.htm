<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'assistenza medica </font><font style="font-size:small;font-family:Times New Roman, serif;font-style:italic;">Richard Palmer</font></p><div>
<p><font style="font-size:xx-small;font-family:Sylfaen, serif;">i</font></p></div><br clear="all"/>
<p><font style="font-size:medium;font-family:Times New Roman, serif;">con il padre in seguito alla caduta di Cipro<sup>65</sup>. Egli era assistito da un chirurgo, da un farmacista e da&nbsp;un gruppo di infermiere<sup>66</sup>. Come accadeva ai Derelitti, però, anche i dirigenti dei Mendicanti si affidavano a specialisti empirici per la cura di talune malattie. Nei primi anni impiegavano una tale Donna&nbsp;Gasparina “provisionada per far Tonto de leprosi”,&nbsp;e nel l602 comprarono dalla di lei figlia il segreto&nbsp;del suo unguento<sup>67</sup>. Più tardi, nel l6l7, l’ospedale&nbsp;assumeva anche una Madonna Elena “deputada a&nbsp;medicar la tegna”<sup>68</sup>. Abbastanza presto, le funzioni&nbsp;mediche dei Mendicanti si ampliarono anche oltre&nbsp;la categoria dei mali associati alla lebbra.</font></p>
<p><font style="font-size:medium;font-family:Times New Roman, serif;">Nel l605 vennero scelte delle aree per l’edificazione eli due infermerie “una per li levrosi, e l’altra per ogn’altra infirmità”<sup>69</sup>. Un registro delle parti più antiche, redatto nel 1677, riporta i regolamenti di&nbsp;queste infermerie. La prima era dedicata alla “rogna... et male di san Lazaro o lepra”; i pazienti&nbsp;venivano curati con gli unguenti usuali, e dimessi&nbsp;quando guariti. La seconda era riservata a “mali di&nbsp;febre et altre sorte”; doveva essere di dimensioni&nbsp;considerevoli, poiché era affidata a un’infermiera&nbsp;assistita da non meno di tre aiutanti<sup>70</sup>. Sulla base di&nbsp;questa testimonianza sembra di poter inferire che&nbsp;l’ospedale dei Mendicanti fosse andato sempre più&nbsp;sviluppando, nel corso del sedicesimo secolo, funzioni mediche con un lavoro parallelo a quello dei&nbsp;Derelitti.</font></p>
<p><font style="font-size:small;font-family:Times New Roman, serif;font-variant:small-caps;">Altri ospedali. </font><font style="font-size:medium;font-family:Times New Roman, serif;">Tra le istituzioni mediche minori, vi era a Venezia l’ospedale dei Santi Pietro e Paolo,&nbsp;nella parrocchia di San Pietro di Castello. Fondato&nbsp;nel XII secolo, quest’ospedale ebbe una esistenza&nbsp;autonoma per tutto il corso della storia della Repubblica, e andò sviluppando un interesse specialistico per fratture e ferite<sup>71</sup>. Le sue funzioni nel periodo della Riforma cattolica rimangono oscure.&nbsp;L’ospedale viveva tranquillamente del proprio patrimonio medioevale, e ha lasciato scarse tracce&nbsp;negli archivi del governo veneziano, mentre i suoi&nbsp;propri documenti amministrativi per questo periodo non sono stati conservati. Non possiamo quindi&nbsp;che intrawedere qualche momento delle sue attività, come ad esempio la nomina di un chirurgo dell’ospedale, nel 1558, nella persona di Francesco da&nbsp;Castello<sup>72</sup>. Fu in questo ospedale che i Collegi dei&nbsp;Fisici e Chirurghi tennero le loro lezioni annuali di&nbsp;anatomia, a partire almeno dal 1487 sino al 1536<sup>73</sup>, e&nbsp;anche Nicolò Massa fa riferimento alle proprie dissezioni realizzate in quest’ospedale, nel suo </font><font style="font-size:medium;font-family:Times New Roman, serif;font-style:italic;">Liber&nbsp;introduciorius anathomiae</font><font style="font-size:medium;font-family:Times New Roman, serif;"> (Venezia 1536). Sono&nbsp;ancora una volta Í “necrologi” degli anni 1573,1583&nbsp;e 1593 </font><font style="font-size:medium;font-family:Times New Roman, serif;font-style:italic;">On.v.)</font><font style="font-size:medium;font-family:Times New Roman, serif;"> a illuminare in qualche misura l’attività dell’ospedale. Si verificarono nell’ospedale, nel&nbsp;corso dei tre anni considerati, 131 decessi; si trattava in tutti i casi di maschi adulti, fatta eccezione per&nbsp;due ragazzi di 14 e 12 anni<sup>74</sup>. Le cause di morte&nbsp;erano simili a quelle registrate ai Derelitti, salvo che&nbsp;ferite e fratture rappresentavano una percentuale&nbsp;più rilevante della mortalità complessiva, con ventitré decessi. Appare plausibile, sulla base di questa&nbsp;testimonianza, ipotizzare che l’ospedale servisse in&nbsp;quel periodo soprattutto la flotta da guerra o la&nbsp;marina mercantile veneziana. Ciò sembra essere&nbsp;soprattutto vero per Tanno immediatamente seguente alla guerra di Cipro, il 1573, allorché ventisette degli ottantatrè deceduti venivano esplicitamente definiti soldati o galeotti<sup>75</sup>. Poiché tuttavia&nbsp;parecchi ricoverati avevano settanta o più anni al&nbsp;momento della morte (tra di essi Beneto Perotto, in&nbsp;età di anni cento “amalado za ani doi da vechiez-za”<sup>76</sup>), e poiché altri venivano variamente definiti&nbsp;come “formagier, marangon, ferner, stuer, calafao,&nbsp;segador, pescaor, ingugiador e beccher”, significa&nbsp;che l’ospedale doveva prestare assistenza anche ad&nbsp;altri gruppi di poveri, nell’area attorno all’Arsenale&nbsp;di Venezia.</font></p>
<p><font style="font-size:medium;font-family:Times New Roman, serif;">Per l’assistenza medica ai poveri, Venezia poteva affidarsi non solo agli ospedali sin qui descritti, e ai&nbsp;lazzaretti utilizzati in tempo di contagio<sup>77</sup>, ma anche&nbsp;alle confraternite parrocchiali, alle Scuole Grandi e&nbsp;ad altre istituzioni. La maggior parte degli enti caritativi manteneva anche, quale che ne fosse la dimensione, del personale medico per i propri poveri. Negli anni sessanta del Cinquecento, l’ospedale&nbsp;per trovatelli della Pietà impiegava il ben noto chirurgo Zuan Francesco Strata (o, in sua assenza, il&nbsp;figlio Zuan Giacomo) per l’assistenza medica ai&nbsp;suoi bambini e bambine, mentre Girolamo Grataro-lo vi aveva l’incarico di medico<sup>78</sup>. Ugualmente, nel&nbsp;decennio successivo, Apollonio Massa era il medico delle Convertite e delle Zitelle<sup>79</sup>.</font></p>
<p><font style="font-size:medium;font-family:Times New Roman, serif;">Con l’inizio del XVII secolo dunque, l’evoluzione degli ospedali veneziani garantiva assistenza medica ben oltre la scarsa disponibilità del secolo precedente. Rimanevano da sviluppare ancora taluni&nbsp;aspetti. Venezia ad esempio non disponeva di un&nbsp;ospedale per disturbi psichiatrici paragonabile al&nbsp;grande ospedale di San Vincenzo, parte dell’Ospedale Maggiore di Milano<sup>80</sup>.</font></p>
<p><font style="font-size:medium;font-family:Times New Roman, serif;">È tuttavia possibile parlare, per il Seicento a Venezia, di un sistema di assistenza medica nel quale diversi compiti erano distribuiti tra i diversi ospedali. Così l’ospedale dei Derelitti doveva farsi carico&nbsp;de “gli orfani, li derelitti, et li febricittanti, et aggravati di tegna”; quello degli Incurabili si prendeva&nbsp;cura di “impiagati, orfani, aggravati di mali incurabili, mali gallici, et altre simili qualitadi”, la Pietà si&nbsp;doveva occupare de “gli esposti”, mentre ai Mendicanti si curava “il mal di San Lazaro, cioè rogna e&nbsp;lepra”<sup>81</sup>.</font></p>
<p><font style="font-size:medium;font-family:Times New Roman, serif;">Si intendeva dunque non tanto risolvere problemi isolati, quanto creare un sistema di assistenza per le&nbsp;necessità mediche complessive dei poveri della città.</font></p><div>
<p><font style="font-size:x-small;font-family:Times New Roman, serif;font-style:italic;">\r~</font></p></div><br clear="all"/>
<p><font style="font-size:small;font-family:Tahoma, sans-serif;">41</font></p>
</body>
</html>