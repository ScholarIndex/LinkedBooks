<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Georgia, serif;">offre un vivacissimo panorama della vita musicale negli ospedali e Giuliana Marcolini, infine, ci informa sugli aspetti religiosi che caratterizzano l’istituto&nbsp;settecentesco delle Penitenti a San Giobbe.</font></p>
<p><font style="font-size:small;font-family:Georgia, serif;">Nella seconda parte i nove istituti sono stati analizzati dettagliatamente dai sottoscritti riguardo alla storia edilizia, alla forma architettonica e all’arredo&nbsp;artistico. Gli ospedali vengono trattati secondo un&nbsp;ordine cronologico di fondazione; unica eccezione&nbsp;è la Pietà, l’ospizio medioevale che subisce un cambiamento di funzione nel corso del Cinquecento:&nbsp;esso viene trattato fra l’ospedale delle Convertite e&nbsp;quello dei Catecumeni.</font></p>
<p><font style="font-size:small;font-family:Georgia, serif;">Abbiamo detto che il libro è il frutto di una ricerca multidisciplinare, non interdisciplinare. Trarre delle conclusioni generali sarebbe, a questo punto,&nbsp;incauto e addirittura poco sensato. Troppo rimane&nbsp;ancora da fare: soprattutto varie ricerche particolareggiate sulla storia sociale ed economica dei singoli istituti. Ci auguriamo che le tessere e frammenti&nbsp;che abbiamo raccolto rendano un’idea del ricco&nbsp;mosaico che era la realtà storica degli ospedali veneziani.</font></p>
<p><font style="font-size:small;font-family:Georgia, serif;">Molte persone ci hanno aiutato durante il lungo periodo della ricerca e della preparazione del libro.&nbsp;Innanzitutto siamo grati al Presidente dell’IRE, Mario Vianello, e al Direttore Generale, Pier Paolo&nbsp;Minelli, che hanno voluto la pubblicazione del libro in occasione del cinquantenario dell’Ente. Indispensabile è stata la costante e cordialissima disponibilità degli amici Giuseppe Ellero e Silvia Lunar-don: l’uno preziosissimo consigliere per la guida&nbsp;nella ricerca archivistica, l’altra efficacissima organizzatrice dell’arredo illustrativo. Ora, a lavori chiusi, ricordiamo, con affetto e gratitudine, le molte&nbsp;ore in cui abbiamo lavorato insieme, sempre con&nbsp;spirito allegro.</font></p>
<p><font style="font-size:small;font-family:Georgia, serif;">La ricerca a Venezia è stata un vero piacere grazie soprattutto alla eccezionale attenzione e simpatia&nbsp;che abbiamo incontrato da parte dei responsabili e&nbsp;del personale dell’Archivio di Stato e della sezione&nbsp;di fotodocumentazione, della Biblioteca Marciana,&nbsp;della Biblioteca e Fototeca del Museo Correr, dell’Istituto e della Biblioteca di Storia dell’Arte della&nbsp;Fondazione Giorgio Cini, dell’Archivio del Municipio, della Biblioteca dell’Ospedale Civile, della&nbsp;Soprintendenza ai Beni artistici e storici di Venezia e della Soprintendenza ai Beni architettonici e&nbsp;ambientali di Venezia, dell’Istituto per l’Infanzia&nbsp;S. Maria della Pietà, della Direzione Distrettuale per&nbsp;i Minorenni del Ministero di Grazia e Giustizia. Con&nbsp;gratitudine abbiamo approfittato delle grandi facilitazioni offerte dalla Biblioteca e Fototeca del Kunsthistorisches Institut di Firenze e della Biblioteca&nbsp;Hertziana di Roma.</font></p>
<p><font style="font-size:small;font-family:Georgia, serif;">Desideriamo ricordare che l’Università Cattolica di Nimega ha finanziato alcuni viaggi di ricerca di uno&nbsp;di noi (Bernard Aikema). Mauro Liloni e Paola Pa-vanini vanno ringraziati per le loro accurate traduzioni, rispettivamente dall’olandese e dall’inglese.&nbsp;Un affettuoso ringraziamento va a Ria van den&nbsp;Hurk, per il suo lavoro di compilazione della bibliografia.</font></p>
<p><font style="font-size:small;font-family:Georgia, serif;">Molti sono gli amici a Venezia, ormai la nostra “seconda patria”, che hanno seguito il nostro lavoro&nbsp;con interesse e che ci sono stati vicini. Vogliamo&nbsp;ringraziare in modo molto speciale Ivo e Rosella&nbsp;Mattozzi per la loro amicizia e ospitalità.</font></p>
<p><font style="font-size:small;font-family:Sylfaen, serif;">16</font></p>
</body>
</html>