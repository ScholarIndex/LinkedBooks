<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:x-small;font-family:Times New Roman, serif;font-variant:small-caps;">Un epilogo settecentesco </font><font style="font-size:small;font-family:Times New Roman, serif;font-style:italic;">Giuliana Marcolini</font></p>
<p><font style="font-size:medium;font-family:Times New Roman, serif;">concessa in sostituzione di quella di patriarca di Grado, soppressa da Niccolò V nel 1451. Anche la&nbsp;sua canonizzazione, avvenuta nel 1690 ad opera di&nbsp;Alessandro Vili Ottoboni, veneziano, può essere&nbsp;vista come il tentativo politico della curia romana&nbsp;per il superamento della secolare tensione con Venezia e l’intensificazione del suo culto e il rafforzamento del suo carisma da parte dello Stato e del&nbsp;clero veneziano come la volontà di accettare e rafforzare una nuova intesa con la Santa Sede<sup>5</sup>.</font></p>
<p><font style="font-size:medium;font-family:Times New Roman, serif;">Se prestiamo fede alle parole contenute nella prefazione dei </font><font style="font-size:medium;font-family:Times New Roman, serif;font-weight:bold;font-style:italic;">Capitoliperil Governo delle Penitenti,</font><font style="font-size:medium;font-family:Times New Roman, serif;"> che ci riferiscono che fu proprio ascoltando la voce dei&nbsp;parroci, i quali lamentavano la loro impossibilità a&nbsp;far fronte alle esigenze assistenziali poste dalla presenza delle molte peccatrici pentite che pesavano&nbsp;sulle varie parrocchie di Venezia, che il Badoer&nbsp;promosse l’iniziativa della pietà caritativa di “alcuni&nbsp;divori” - i sottoscrittori della supplica — il Pio Loco&nbsp;delle Penitenti, posto sotto il particolare patrocinio&nbsp;di Lorenzo Giustiniani, ci appare come punto di&nbsp;convergenza delle intenzioni religiose e morali del&nbsp;Badoer, della sensibilità caritativa veneziana e di&nbsp;motivazioni di opportunità politica.</font></p>
<p><font style="font-size:small;font-family:Times New Roman, serif;font-variant:small-caps;">Rieducazione e collocazione urbanistica. </font><font style="font-size:medium;font-family:Times New Roman, serif;">Le prime donne da assistere furono raccolte in alcune stanze di abitazioni diverse in corte Borella a Santa&nbsp;Marina. Il patriarca Badoer aveva incaricato di&nbsp;provvedere alle loro necessità materiali e spirituali&nbsp;un Filippino, padre Rinaldo Bellini che più tardi&nbsp;assunse il ruolo di “confessore delle donne”, e una&nbsp;cittadina, Elisabetta Rossi, che rimase fino alla morte in servizio presso il Sowegno in qualità di priora.&nbsp;Dopo l’ufficializzazione del 1703, il numero delle&nbsp;donne raccolte si fece consistente, tanto che il primitivo ospizio divenne insufficiente e, soprattutto,&nbsp;inadatto, essendo collocato nel cuore della città;&nbsp;nel 1705 si decise il trasloco in un gruppo di case, di&nbsp;proprietà Arrigoni, situate in un’altra zona della città, San Giobbe nel sestiere di Cannaregio, lontana&nbsp;dal centro e scarsamente abitata, adatta quindi a&nbsp;garantire il più completo isolamento, elemento ritenuto essenziale per la buona riuscita dell’opera di&nbsp;rieducazione per la conseguente conquista da parte delle donne di un nuovo status necessario per il&nbsp;reinserimento nella società<sup>6</sup>. Questa strategia di isolamento, tipica anche di altri istituti di rieducazione&nbsp;e di moralizzazione - come le Zitelle e le Convertite, situate alla Giudecca, il Soccorso, nella decentrata parrocchia di San Raffaele, i Catecumeni, che&nbsp;al momento della loro costituzione, a metà del Cinquecento, trovarono collocazione nell’allora scarsamente abitata parrocchia di San Gregorio—venne&nbsp;mantenuta efficiente anche attraverso una serie di&nbsp;provvedimenti statali, emessi dietro richiesta dell’istituzione, miranti a proibire qualunque tentativo di&nbsp;riunione nei pressi della casa ospitante le donne e&nbsp;ad allontanare servizi che impiegavano uomini di&nbsp;bassa estrazione sociale, come “schiavoni e bec-cheri”.</font></p>
<p><font style="font-size:medium;font-family:Times New Roman, serif;">Sempre la necessità di isolamento fu uno dei fattori su cui puntarono i governatori del sowegno per&nbsp;ottenere nel 1730 l’autorizzazione alla costruzione&nbsp;di un edificio unitario che, prendendo il posto delle&nbsp;varie casette, rendesse più facile il coordinamento&nbsp;della vita comunitaria e più agevole il controllo&nbsp;delle stesse donne.</font></p>
<p><font style="font-size:medium;font-family:Times New Roman, serif;">Si ottenne pure, per lo stesso motivo, la concessione per l’erezione di una chiesa, dove le donne potessero assistere ai riti sacri senza dover uscire dall’edificio e mescolarsi alla folla nella chiesa parrocchiale di San Geremia, cui faceva capo l’istituzione. La costruzione, realizzata su progetto dell’architetto&nbsp;Giorgio Massari tra il 1730 ed il 1744, fu l’esplicazione materiale delle esigenze assistenziali e rieducative del sowegno: il fabbricato, che si snoda attorno&nbsp;a due cortili-chiostro, è un blocco unitario, che&nbsp;mantiene servizi e funzioni necessari ad una vita&nbsp;comunitaria di totale reclusione, come l’infermeria,&nbsp;dove le donne potevano venire curate senza essere&nbsp;trasportate negli ospedali della città. La stessa chiesa fri concepita in modo da prevedere, alle spalle&nbsp;del presbiterio, un locale - il coro - nel quale le&nbsp;donne potessero seguire le funzioni sacre senza&nbsp;essere nemmeno viste dal pubblico, come fossero&nbsp;monache di clausura<sup>7</sup>.</font></p>
<p><font style="font-size:small;font-family:Times New Roman, serif;font-variant:small-caps;">La strategia di sopravvivenza. </font><font style="font-size:medium;font-family:Times New Roman, serif;">Nei primi anni la soprawivenza economica del sowegno fu affidata&nbsp;alle elemosine e alle somme versate periodicamente da coloro che, per essere iscritti come “benefattori del sowegno” e divenirne quindi confratelli, si&nbsp;impegnavano a versare “un ducato almeno all’anno” più una somma una tantum al momento dell’iscrizione. In questo modo i confratelli si assicuravano tutta una serie di benefici spirituali che l’istituzione si era premurata di ottenere sotto forma di&nbsp;indulgenze concesse espressamente da papa Clemente XI. Lo stesso patriarca Badoer, una volta trasferitosi a Brescia, non trascurò di continuare ad&nbsp;arricchire la dote spirituale della istituzione ottenendo ulteriori benefici dalla curia romana e tentando di procurare reliquie del santo patrocinatore,&nbsp;Lorenzo Giustiniani<sup>8</sup>. Oltre alle elemosine private,&nbsp;l’istituzione usufruì di alcune elargizioni in natura o&nbsp;in denaro concesse da varie magistrature, non differenziandosi in questo dal trattamento riservato ad&nbsp;altri luoghi pii. Come altre istituzioni, inoltre, le Penitenti ottennero dallo Stato la possibilità di accedere a lasciti testamentari attraverso l’ordine della&nbsp;Repubblica ai notai della città di “menzionarle” ai&nbsp;testatori nel momento dei rogiti testamentari; tali&nbsp;concessioni ed ordinanze, che riconobbero le Penitenti come luogo pio istituzionalizzato, le resero&nbsp;però vulnerabili al momento dell’applicazione del-</font></p>
<p><font style="font-size:small;font-family:Times New Roman, serif;font-weight:bold;">122</font></p>
</body>
</html>