<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'architettura </font><font style="font-size:small;font-family:Times New Roman, serif;font-weight:bold;font-style:italic;">Dukia Meijers</font></p><div>
<p><font style="font-size:small;font-family:Times New Roman, serif;">11. ANONIMO per DOMENICO LOVISA</font></p>
<p><font style="font-size:small;font-family:Times New Roman, serif;font-weight:bold;font-style:italic;">Chiesa e ospedale di Messer Gesù Cristo</font></p></div><br clear="all"/>
<p><font style="font-size:medium;font-family:Times New Roman, serif;">veneziano non presenta in nessun aspetto analogie con la forma pianimetrica del precedente milanese.&nbsp;Notevole è comunque il fatto che la chiesa sia staccata dall’ospedale. Secondo l’ipotetico progetto&nbsp;originale doveva forse questo edificio essere circondato sul lato posteriore da un cortile rettangolare, cui, in simmetria con l’ala destra, avrebbe dovuto essere aggiunta un’ala sinistra? Non è possibile&nbsp;dare una risposta fondata a questa domanda, ma&nbsp;una cosa è certa: se si fosse deciso prima del 1490 di&nbsp;trasformare l’ospedale in un tradizionale ospizio&nbsp;per marinai, la chiesa, assai verosimilmente, sarebbe in questo caso stata incorporata nell’edificio&nbsp;come oratorio o cappella, secondo la consuetudine&nbsp;che caratterizzava tutti gli ospizi<sup>42</sup>. È d’altra parte&nbsp;molto curioso che l’ospedale, quando fu pronto nel&nbsp;1503, potesse offrire un alloggio a venticinque-trenta persone soltanto'*<sup>3</sup>. Sulle vedute a partire dal&nbsp;De’ Barbari, è facile vedere come il complesso dell’ospedale consistesse almeno di due piani con una&nbsp;soffitta, e si sarebbe inclini a concludere che l’edificio doveva disporre di una capacità molto maggiore. Prima che gli edifici fossero abbattuti per fare&nbsp;posto ai Giardini Napoleonici, l’architetto Gianan-tonio Selva, responsabile del nuovo cantiere, fece&nbsp;una descrizione del loro stato. Questi rapporti non&nbsp;solo completano fino a un certo punto l’immagine&nbsp;frammentaria che fino a ora ci siamo potuti formare&nbsp;del complesso, ma contengono inoltre delle informazioni che ci mettono in grado di formulare una&nbsp;spiegazione per la capacità di accoglienza stranamente limitata dell’istituto<sup>44</sup>.</font></p>
<p><font style="font-size:medium;font-family:Times New Roman, serif;">La descrizione di Selva inizia con l’edificio collocato tra la chiesa e il rio (fig. 9), che nel 1591, dopo una delibera dei procuratori, era divenuto la nuova&nbsp;sede del Seminario Ducale, o Gregoriano, in precedenza ai Santi Filippo e Giacomo<sup>45</sup>. Il pianterreno&nbsp;era occupato prevalentemente da magazzini, il primo e secondo piano contenevano locali sia grandi&nbsp;che piccoli, mentre la soffitta era suddivisa in due&nbsp;stanzette. Tra la chiesa e il seminario si trovava, così&nbsp;il Selva, una “corte in fianco la chiesa senza selciato” e una seconda “corte con pozzo vera e giardino”. Con l’insediamento del seminario in questo&nbsp;edificio nel 1591, fu pure deciso che l’istituto sarebbe stato diretto dai padri Somaschi, ai quali veniva&nbsp;affidata “la chiesa di ms Gesù Cristo a S. Antonio di&nbsp;Castello colla casa contigua”. I Somaschi ottennero&nbsp;il pennesso di chiudere la calle tra la chiesa e il&nbsp;seminario<sup>46</sup>. La parte restante della costruzione viene descritta dal Selva come “i locali detti ospitale di&nbsp;messer Gesù Cristo ed ospizio de’ Pellegrini...”.&nbsp;L’“ospitale”, che disponeva di due entrate, di cui&nbsp;una sul lato della laguna, consisteva in una grande&nbsp;sala con quindici finestre, in cui erano erette tramezzature di legno, più un altro salone di ampie&nbsp;dimensioni al piano superiore con diciassette finestre, pure suddiviso da tramezzature, e nel quale si&nbsp;trovavano tre camini e un altare di legno. L’“ospi-zio” consisteva invece eli diverse casette, tramezzate&nbsp;a ogni piano, ciascuna delle quali disponeva di ingresso e cucina indipendenti. Inoltre in questa parte del complesso si trovava una “corte con gran porta” per la quale si poteva accedere al primo piano.&nbsp;E necessario valutare se la suddivisione dell’ospedale come emerge dai rapporti non sia possibilmente diversa dallg situazione attorno al 1503. A&nbsp;dire il vero la spartizione del complesso, da una&nbsp;parte in piccoli appartamenti, dall’altra in due grandi sale, ci offre una spiegazione assai plausibile del&nbsp;fatto che l’ospedale potesse ospitare soltanto un&nbsp;numero limitato di poveri. L’organizzazione dell’ospedale era evidentemente tale che un’estensione delle funzioni non provocava alcun problema e&nbsp;l’istituto, accanto a marinai, poteva ospitare anche&nbsp;pellegrini. Sansovino nella sua guida del 1581 parla&nbsp;già del “luogo per ricetto de marinari ridotti in vecchiezza, e a pellegrini...”<sup>47</sup>. Nell’edificio corrispondente sulla sponda destra del rio nel 1668 si insediarono le cappuccine concerte<sup>48</sup>. Nel 1675 esse costruirono qui la loro chiesa, che fu corredata di un&nbsp;altare<sup>49</sup>. È facile supporre che anche questa parte&nbsp;dell’ex ospedale di Messer Gesù Cristo fosse già&nbsp;suddivisa in piccoli appartamenti prima dell’arrivo&nbsp;delle suore, rendendo adatto il complesso al suo utilizzo come convento. Da tutto ciò possiamo concludere che i procuratori già prima del 1503 erano pervenuti alla decisione di trasformare l’istituto, pro-gettatoinoriginecomeospedalegenerale, in un ospizio per vecchi marinai, adattando per questo motivo la suddivisione degli interni alla nuova funzione.&nbsp;Un dipinto del Canaletto (fig. 16) mostra con leggiadria l’aspetto esterno della chiesa dell’ospedale&nbsp;come una costruzione rinascimentale rimasta incompiuta, di cui è chiaramente visibile un inizio di&nbsp;rivestimento della facciata in marmo o pietra d’Istri-a. A prima vista la costruzione sembra una semplice chiesa veneziana di tipo tradizionale, a pianta&nbsp;rettangolare e dotata di cupola emergente. Come&nbsp;risulta dai rilievi di Visentini (figg. 13,14,15) si tratta invece di una chiesa con cupola sul quadrato&nbsp;centrale, del tipo noto come neobizantino, e cioè di</font></p>
<p><font style="font-size:small;font-family:Calibri, sans-serif;">48</font></p>
</body>
</html>