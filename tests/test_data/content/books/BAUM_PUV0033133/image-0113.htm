<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">Personaggi e momenti di vita </font><font style="font-size:small;font-family:Times New Roman, serif;font-style:italic;">Giuseppe Ellero</font></p>
<p><font style="font-size:medium;font-family:Times New Roman, serif;">tutti simbolo concreto della presenza di Cristo.</font></p>
<p><font style="font-size:medium;font-family:Times New Roman, serif;">Ma il richiamo più frequente è quello del canto, per il quale i governatori hanno stabilito che sia posta&nbsp;una cassella apposita nella chiesa, il cui ricavato&nbsp;andrà per metà alla cassa dell’ospedale, per metà&nbsp;alle putte per la loro dote personale. Dalle infermerie i malati potranno sentire, forse attraverso finestre coltrinate, quanto si svolge nella chiesa, pur&nbsp;avendo nei loro cameroni un altare per la messa&nbsp;quotidiana.</font></p>
<p><font style="font-size:medium;font-family:Times New Roman, serif;font-variant:small-caps;">La comunità femminile. </font><font style="font-size:medium;font-family:Times New Roman, serif;">Nel reparto delle figlie al primo piano vive un’ottantina di ragazze (nel Seicento e Settecento saranno centoventi), orfane di&nbsp;padre e madre, divise a loro volta in due reparti e&nbsp;piani diversi, ove le piccole (di età non inferiore ai&nbsp;cinque anni) vengono istruite dalle più grandi,&nbsp;mentre le giovanette, che formano il grosso della&nbsp;comunità, vivono sotto una disciplina quasi monastica. Nel libro delle deliberazioni, in questi anni&nbsp;steso di mano del Contarini stesso, appare la preoccupazione di formulare più meticolose regole disciplinari di quelle che la congregazione aveva formulato negli anni di suor Giovanna e delle Angeliche,&nbsp;cercando di stabilire una gerarchia e una distribuzione di cariche fra le donne stesse. Al vertice v’è la&nbsp;camera delle govematrici, un organo consultivo cui&nbsp;l’assemblea dei governatori ha delegato l’accoglimento e la dimissione delle figlie, il loro sbocco&nbsp;matrimoniale o monastico, i contratti di lavoro. Poi&nbsp;viene la priora, che ha la responsabilità diretta delle&nbsp;figlie, grandi e piccole, dovendo far loro da madre,&nbsp;ma vincolata nei criteri educativi e nell’economia&nbsp;dei lavori da precise norme. Il 19 marzo 1588 la&nbsp;priora Violante Canal, pur amica stimatissima del&nbsp;Contarini, fu fatta oggetto di inchiesta da parte dei&nbsp;governatori per non aver dimostrato graficamente il&nbsp;rendiconto del ricavato dei lavori delle figlie; ma,&nbsp;avendo avuto assicurazione, da parte delle gover-natrici, che i danari erano stati impiegati nelle doti&nbsp;delle sessanta ragazze, nel comperare materiale di&nbsp;lavoro, lenzuola, ornamenti per la chiesa, etc., i&nbsp;confratelli governatori la perdonarono: “Et essendo venuta essa madonna Violante nella camera alla presenza delli sottoscritti Governatori per amor&nbsp;del nostro Signor Jesu Christo misericordiosissimo inchinando più alla misericordia che alla giu-stitia havendo deliberato che alla sopradetta madonna Violante sia rimessa pro nunc la disubidien-za sopradetta”<sup>24</sup>. La confessione pubblica delle colpe, o correzione fraterna, che ha le sue radici nel&nbsp;precetto di Cristo (Matteo 18, 15-22), tramandata&nbsp;nei secoli dal “capitulum culparum” dei monasteri&nbsp;benedettini e dei conventi mendicanti, si ritrova in&nbsp;questa scena nella sede di un ospedale che era&nbsp;sorto dai movimenti della Riforma cattolica, ispirati&nbsp;al recupero letterale dei precetti evangelici. Al tempo del Lotto, di Postel e dei Barnabiti, in cui nella&nbsp;congregazione si erano create due correnti di opinione, i fratelli avevano preso in tutta serietà e a&nbsp;pieni voti questa deliberazione, che sembra calcare&nbsp;le parole stesse di Matteo: “Che de cetero cadauno&nbsp;di fratelli che haverà a far corecion fraterna allí fratelli per cossa pertinente all’ospedal debba prima&nbsp;farlo a saper alli presidenti in segreto, i quali presidenti debano far la corecion a quelli con meglior&nbsp;modo li parerà al delinquente et in caso che i ditti&nbsp;mancaseno, da poi una over due admunicion fatte&nbsp;dalli detti presidenti, che el ditto possi in publico far&nbsp;la corecion con quella modestia et carità si convien”<sup>25</sup>.&nbsp;Il reparto delle figlie è, in questa fase di piena attuazione della Controriforma, un monastero in miniatura nella grande famiglia dell’ospedale: infatti,&nbsp;dopo la priora, vi è un corpo di maestre scelte&nbsp;(“discrete”) fra le più anziane delle stesse figliole,&nbsp;che hanno optato di dedicarsi per tutta la vita alle&nbsp;attività interne dell’istituto, rinunciando al matrimonio o al monacato cui sono destinate le altre putte.&nbsp;Questo “discretorio”, come nei monasteri femminili, è chiamato a portare avanti assieme alla priora&nbsp;tutte le faccende del reparto femminile e molte&nbsp;anche dell’ospedale: dal canto liturgico alla manutenzione della sagrestia, dal lavoro manuale delle&nbsp;figlie alla cucina, al guardaroba, alla lavanderia di&nbsp;tutto l’ospedale. La vita di queste novanta ragazze&nbsp;dell’ospedale dei Derelitti al tempo dei due Contarini, Gian Battista e Andriana, è disciplinata da precise norme e regolamenti dedicati al loro reparto<sup>26</sup>, i&nbsp;quali possono aver influenzato anche gli statuti di&nbsp;altri ospedali, specie quello attiguo dei Mendicanti&nbsp;e in minor misura quelli della Pietà e degli Incurabili, che meno si adattavano a una disciplina tanto&nbsp;severa. Molto simili a quelli dellOspedaletto sono i&nbsp;regolamenti delle Zitelle, scritti da Benedetto Pal-mio nel 1588<sup>27</sup>, ove però si specifica Imeglio il curriculum della formazione femminile sia per quanto&nbsp;riguarda la successione oraria di preghiera e lavoro,&nbsp;sia per quanto attiene alla istruzione catechistica.&nbsp;Nel Seicento, che raccoglie il meglio delle esperienze del secolo precedente e vede perfezionati gli&nbsp;statuti di tutti gli ospedali e luoghi minori, possiamo&nbsp;ipotizzare che vivano con questo regime, sotto il&nbsp;tetto delle istituzioni veneziane, circa settecento&nbsp;donne<sup>28</sup>. La loro giornata è intensa, intenzionalmente occupata, per evitare le tentazioni dell’ozio,&nbsp;del pettegolezzo, della malinconia. “Qui - dice il&nbsp;Palmio per la casa delle Zitelle - le occupazioni&nbsp;continue che hanno nei lavorieri, che fanno li uffizi&nbsp;dell’obedienza, alli quali sollecitamente e con molta carità attendono per sovvenire ai bisogni e alla&nbsp;necessità della presente vita, fanno che diventino&nbsp;donne di valore, e da questa Casa bandiscono l’ozio fomento di tutti i mali”<sup>29</sup>. Il loro vitto è sufficiente, se paragonato con la fame endemica del popolo&nbsp;che vive di fuori e specialmente dei poveri vaganti&nbsp;per le campagne. Spesso però si riscontrano casi di</font></p>
<p><font style="font-size:small;font-family:Tahoma, sans-serif;">114</font></p>
</body>
</html>