<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:medium;font-family:Palatino Linotype, serif;">L’IMMAGINE</font></h1><h1><font style="font-size:medium;font-family:Palatino Linotype, serif;">DELLA “CARITÀ VENEZIANA”</font></h1>
<p><font style="font-size:small;font-family:Georgia, serif;font-style:italic;">Bernard A ikema</font></p>
<p><font style="font-size:small;font-family:Palatino Linotype, serif;">“Dove la carità se non in Vinegia?” (Pietro Aretino, </font><font style="font-size:x-small;font-family:Palatino Linotype, serif;font-style:italic;">La Cortigiana</font><font style="font-size:x-small;font-family:Palatino Linotype, serif;">,&nbsp;Venetia 1534)</font></p>
<p><font style="font-size:small;font-family:Palatino Linotype, serif;">Se la questione della povertà è problematica di ogni tempo, nei giorni dell’Ancz'en </font><font style="font-size:small;font-family:Georgia, serif;font-style:italic;">Régime</font><font style="font-size:small;font-family:Palatino Linotype, serif;"> essa assumeva più che mai una posizione di primo piano. Cristo&nbsp;era vissuto tra i poveri e l’esaltazione della “santa&nbsp;povertà” era un tema cui la chiesa dell’Europa occidentale puntualmente ritornava. A fronte dell’ideale di povertà al seguito di Cristo si poneva un’altra&nbsp;immagine: la realtà della massa indigente di </font><font style="font-size:small;font-family:Georgia, serif;font-style:italic;">pauperes</font><font style="font-size:small;font-family:Palatino Linotype, serif;"> alle prese con una lotta quotidiana per la sopravvivenza. I sentimenti dei benestanti nei confronti dei poveri erano complessi e assai diversificati, a seconda di tempo e luogo. Venerazione per il&nbsp;“santo pellegrino”, disprezzo e orrore verso il&nbsp;“povero criminalizzato” sono due estremi in una&nbsp;vasta gamma di atteggiamenti che la classe dei possidenti assumeva nei confronti dei diseredati. L’arte&nbsp;sacra ci fornisce un importante materiale per comprendere queste diversità di concezione e di mentalità. In questa sede, sulla base di alcuni esempi&nbsp;pittorici, cercheremo di chiarire alcuni aspetti dell’idea di </font><font style="font-size:small;font-family:Georgia, serif;font-style:italic;">caritas</font><font style="font-size:small;font-family:Palatino Linotype, serif;">, così come la si andava proponendo&nbsp;a Venezia tra il XVI e il XVTII secolo<sup>1</sup>.</font></p>
<p><font style="font-size:small;font-family:Palatino Linotype, serif;font-weight:bold;font-variant:small-caps;">Bonifazio Veronese: il ricco Epulone. </font><font style="font-size:small;font-family:Palatino Linotype, serif;">Per ampiezza di composizione, varietà di colorito, e soprattutto per l’ostentata resa dei preziosi costumi delle figure principali, il grande quadro della VI&nbsp;sala alle Gallerie dell’Accademia di Venezia è una&nbsp;delle opere più notevoli di Bonifazio Veronese (fìg.&nbsp;33). L’interpretazione stilistica e la datazione del&nbsp;pezzo trovano d’accordo gran parte della letteratura storico-artistica<sup>2</sup> ,<sup>s</sup> Generalmente lo si identifica&nbsp;con il quadro che il Boschini vide nel l660 nella&nbsp;casa del procuratore Giorgio Giustinian a San Stae e&nbsp;che nel 1733 apparteneva alla collezione del suo&nbsp;discendente Antonio Giustinian. La maggior parte&nbsp;degli autori data l’opera intorno al 1535-45, argomentando che l’influsso di Tiziano, ivi facilmente&nbsp;riconoscibile, sarebbe caratteristico dell’attività di&nbsp;Bonifazio in questo periodo<sup>3</sup>. Solo Coletti, scorgendovi echi tintoretteschi, proponeva una datazione&nbsp;più tarda, al quinto decennio<sup>4</sup>. Al centro del quadro&nbsp;un uomo di mezza età e due giovani donne siedono&nbsp;a tavola sotto un porticale a colonne. Dal loro abbigliamento sono riconoscibili come nobili veneziani. Di fronte a essi un gruppo di tre musici suona&nbsp;leggendo uno spartito retto da un negretto. Sullo&nbsp;sfondo un uomo tiene un falco sulla mano e due&nbsp;figure, all’ingresso di un giardino, ammirano un&nbsp;pavone, simbolo di superbia. Sulla destra, fra due&nbsp;colonne, si vede una fontana decorata da una scultura, alla quale bevono un giovane e un cane. Grande è il contrasto tra questo mondo spensierato di&nbsp;lusso e piacere cortesi, e il mendicante che, avvolto&nbsp;in stracci e inginocchiato a destra in primo piano,&nbsp;chiede l’elemosina, mentre un cane lecca le sue&nbsp;ferite. Con un ampio gesto del braccio un domestico scaccia il bisognoso dalla loggia dove siede il&nbsp;suo padrone. Il tema del quadro è una delle più&nbsp;note parabole di Cristo, narrata in Luca 16,19-31,&nbsp;che descrive come Lazzaro, ricoperto di piaghe,&nbsp;giacesse alla porta del ricco, invano mendicando i&nbsp;resti della mensa di costui. Sullo sfondo, a entrambi&nbsp;i lati della scena centrale, viene rappresentato il&nbsp;seguito del racconto. A sinistra vediamo un letto&nbsp;presso il quale sono dei gementi: la scena della&nbsp;morte del ricco. Alla destra di Lazzaro si trovano&nbsp;alcuni soldati, il cui significato non è chiaro<sup>5</sup>. Alle&nbsp;loro spalle vediamo fumanti edifici in fiamme. È&nbsp;questa una raffigurazione dell’inferno, entro il quale il ricco, come uno spettro visibile in mezzo alle&nbsp;fiamme, viene cacciato dopo la sua morte. Sopra la&nbsp;scena dell’inferno, a sinistra, vicino alla cornice, è&nbsp;possibile distinguere una piccola figura: è Abramo,&nbsp;nel cui grembo giace Lazzaro, mentre il ricco è&nbsp;condannato all’inferno.</font></p>
</body>
</html>