<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'Ospedaletto </font><font style="font-size:small;font-family:Times New Roman, serif;font-style:italic;">Stona della costruzione</font></p>
<p><font style="font-size:medium;font-family:Times New Roman, serif;">prendessero il posto delle semicolonne<sup>49</sup>. Ci si potrebbe chiedere dove, nella presente interpretazione, si sarebbe trovato il “coro di sopra” di cui parlano i documenti nel 1580<sup>50</sup>. In ogni caso questo “coro” non può essere identificato con l’attuale tribuna, poiché la tribuna aperta è un fenomeno secentesco, realizzato forse per la prima volta proprio&nbsp;qui, nella chiesa dei Derelitti, il cui esempio sarà&nbsp;imitato poco dopo nelle chiese degli Incurabili<sup>51</sup>, e&nbsp;di San Lazzaro dei Mendicanti<sup>52</sup>. Il coro tardocin-quecentesco della chiesa dellOspedaletto si sarà&nbsp;trovato dietro la parete di fondo, a eguale altezza&nbsp;dell’attuale coro, collegato alla navata mediante&nbsp;aperture grigliate, con la medesima soluzione adottata in altre chiese d’ospedale cinquecentesche. Si&nbsp;deve ritenere che le griglie non si trovassero dietro&nbsp;l’altare maggiore — dove lo spazio era occupato dal&nbsp;timpano — ma nelle due campate esterne, tra le semicolonne e i pilastri angolari. Recentemente, sotto&nbsp;l’attuale tribuna del coro nella campata a sinistra&nbsp;sopra la porta d’accesso alla sagrestia, è venuto alla&nbsp;luce un affresco monocromo, finora sottratto alla</font></p>
<p><font style="font-size:medium;font-family:Times New Roman, serif;">vista da una tela tarda di Antonio Molinari. L’affresco, raffigurante la </font><font style="font-size:medium;font-family:Times New Roman, serif;font-style:italic;">Nascita della Vergine</font><font style="font-size:medium;font-family:Times New Roman, serif;"> (fig. 95), è un’opera di Francesco Montemezzano eseguita certamente prima del 1600<sup>53</sup>. La composizione è completa, ma la quadratura è interrotta nella parte superiore, segno che la parte superiore del muro fu&nbsp;aperta in epoca successiva per installarvi la cantoria&nbsp;aperta. Secondo la nostra interpretazione, in origine nella parete sopra l’affresco si trovava una delle&nbsp;sopraccitate aperture grigliate.</font></p>
<p><font style="font-size:medium;font-family:Times New Roman, serif;">Ritornando al progetto palladiano per l’altare maggiore, notiamo che la nostra ipotesi, secondo cui l’altare sarebbe consistito di un frontespizio retto da&nbsp;quattro colonne, sembra trovare ulteriore conferma&nbsp;nel passo poc’anzi citato del rapporto del Sardi.&nbsp;Proseguiamo nell’interpretazione di questo documento. Tra le due grandi semicolonne, che avrebbero dovuto essere sostituite con pilastri, con il&nbsp;fusto soltanto realizzato in cotto — come le semicolonne, che in effetti hanno tutte il fusto in cotto -Sardi voleva collocare [’“ornamento della Capella”,&nbsp;con cui non si deve necessariamente intendere la&nbsp;pala, ma possibilmente anche lo stesso altare, costituito da due pilastri scanalati con capitelli ionici, sui&nbsp;quali si sarebbe posto non un “frontispiccio”, bensì&nbsp;una “comise dretta”. Queste ultime parole sono seguite dall’enigmatica frase: “e sopra segli farà la sua&nbsp;sotto basa di legno, colle sue Colonelle e pozzo pur&nbsp;di legno, ma finte di pierà”. In modo singolarmente&nbsp;esplicito si dice che l’altare non avrà alcun frontespizio, ma una terminazione diritta, sulla quale verrà collocata una struttura di legno. È possibile che&nbsp;questa sia la chiave della trasformazione totale che&nbsp;l’altare maggiore doveva subire. È cioè assai probabile che l’altare del Palladio dovesse scomparire&nbsp;non tanto perché incompleto, o perché stilistica-mente non più adatto ai nuovi altari laterali, ma&nbsp;assai prima per le radicali modifiche compiute in&nbsp;questo settore della chiesa. Nel registro conservatosi dei notatori del XVII secolo andati perduti, è menzionato un “Libro concernente tutte le fa-briche del Coro e della Chiesa con molte dispositioni a tal effetto”, riguardante gli anni 1631-1645<sup>54</sup>.&nbsp;Risulta in effetti che il coro fu continuamente rimaneggiato. Già nel 1Ó09 si costruiva il coro “in altra&nbsp;forma” per accomodare l’organo<sup>55</sup>. Così anche nella&nbsp;seconda metà del XVII secolo, come vedremo in&nbsp;seguito, furono apportate modifiche a questo settore della chiesa. Alla luce delle nostre osservazioni&nbsp;precedenti ci si deve ora chiedere se già negli anni&nbsp;1631-1645 i governatori dell’ospedale avessero&nbsp;concepito il progetto di installare una cantoria&nbsp;aperta nella zona sopra l’altare maggiore. E qualora&nbsp;fosse possibile rispondere affermativamente, era&nbsp;questa una ragione importante per staccare dal soffitto il telerò di Damiano Mazza - la cui perdita fu&nbsp;così fortemente rimpianta dal Ridolfi nel 1648? È&nbsp;assai probabile che il dipinto del Mazza contenesse</font></p><div>
<p><font style="font-size:small;font-family:Times New Roman, serif;">96. Chiesa di S. Maria dei Derelitti, particolare della&nbsp;parete dell’altar maggiore</font></p></div><br clear="all"/>
<p><font style="font-size:small;font-family:Tahoma, sans-serif;">155</font></p>
</body>
</html>