<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">La nuova filantropia </font><font style="font-size:small;font-family:Times New Roman, serif;font-style:italic;">Brian Pulían</font></p>
<p><font style="font-size:medium;font-family:Times New Roman, serif;">gli interessi reali o supposti dei mercanti-imprenditori”. Questa affennazione accentra forse troppo l’attenzione su un aspetto singolo dei piani d’assistenza ai poveri - le proposte di far lavorare il povero - il cui scopo (si dice) era di fornire forza-lavoro&nbsp;all’industria nascente, specie a quella tessile che&nbsp;poteva utilizzare lavoratori non specializzati, come&nbsp;non poteva fare l’artigianato<sup>5</sup>·*. È difficile enucleare&nbsp;stretti rapporti tra le leggi veneziane sui poveri e&nbsp;l’industria della lana, benché quest’industria indubbiamente abbia conosciuto una notevole espansione nel periodo in cui le leggi sui poveri vennero per&nbsp;la prima volta applicate sistematicamente, cioè tra il&nbsp;1545 e lo scoppio della guerra contro i turchi, nel&nbsp;1570<sup>55</sup>. Il lavoro dei mendicanti veniva però in qualche modo utilizzato a fini economici, pur se in direzione del tutto diversa: vagabondi recidivi e fanciulli mendicanti venivano imbarcati sulle galee e&nbsp;sui vascelli mercantili, e per gran parte del XVI&nbsp;secolo il mare fu il riformatorio di Venezia, dato che&nbsp;questa forza-lavoro venne usata per puntellare un&nbsp;mestiere tradizionale, ora in fase declinante, piuttosto che per sostenere una nuova industria in espansione. Non sembra esservi modo di dimostrare che&nbsp;gli ospedali (orfanotrofi, Mendicanti o Catecumeni)&nbsp;favorissero particolarmente i livelli inferiori delle&nbsp;industrie tessili, piuttosto che i mestieri specializzati&nbsp;o il servizio domestico, nella loro ricerca di apprendistato per i pupilli degli orfanotrofi.</font></p>
<p><font style="font-size:medium;font-family:Times New Roman, serif;">È più probabile che le innovazioni più rilevanti a Venezia - e ciò vale per gli Incurabili, i Derelitti, i&nbsp;programmi stessi della legge sui poveri e i Mendicanti - fossero risposte dirette all’impatto che malattia, carestia e guerra esercitarono su una situazione di disordine e di crescita della popolazione. Con&nbsp;l’aumento degli abitanti, la campagna era a stento&nbsp;in grado di fronteggiare raccolti scarsi, mentre il&nbsp;cattivo tempo o danni al raccolto significavano il&nbsp;disastro, per gente che non disponeva di alcun&nbsp;margine di sicurezza che dividesse la sopravvivenza dall’inanizione. Poiché Venezia poteva ottenere&nbsp;rifornimenti d’oltremare, che potevano essere inviati dal Mediterraneo orientale, e poiché, come&nbsp;quasi tutte le città, disponeva di depositi di granaglie, esercitava un certo controllo sui prezzi e vi si&nbsp;trovavano benefattori più ricchi e provvisioni caritative migliori che in campagna, essa era esposta a&nbsp;essere invasa da innumerevoli emigranti a breve&nbsp;termine, provenienti dalle isole della laguna, dai&nbsp;territori vicini, e persino (come accadde alla fine&nbsp;degli anni venti) da zone lontane come Brescia.&nbsp;Carestia e condizioni da tempo di guerra, come&nbsp;quelle prodotte dalle guerre italiane, erano l’ideale&nbsp;per la diffusione delle malattie. Nel tardo Quattro-cento e nel primo Cinquecento poi, le popolazioni&nbsp;erano afflitte non solo dall’antico, mortale nemico,&nbsp;la peste bubbonica, ma anche da epidemie di sifilide e tifo, considerati generalmente come mali nuovi. Queste malattie rendevano immediatamente i&nbsp;poveri oggetto di pietà (almeno per coloro che riuscivano a superare la repulsione provocata dai sintomi rivoltanti e grotteschi del “mal francese”) e di&nbsp;orrore. Infatti sia vagabondi che prostitute divennero portatori potenziali di un lento morbo incurabile, o di una rapida e atroce morte. Nella nuova&nbsp;filantropia la preoccupazione per la salute e l’ordine pubblico fu almeno altrettanto importante quanto la preoccupazione per l’economia. Non si trattava forse tanto, da parte delle autorità, del timore di&nbsp;sollevazioni, benché a Venezia - specie nel 1569 -si verificassero alcuni episodi sgradevoli e pericolosi; il governo temeva piuttosto il piccolo crimine e&nbsp;la frode, e temeva inoltre che finisse col diventare&nbsp;impossibile la celebrazione delle funzioni religiose,&nbsp;se le forme più abbiette di povertà non venivano&nbsp;confinate al posto loro competente e i mendicanti&nbsp;non venivano allontanati dalle chiese.</font></p>
<p><font style="font-size:medium;font-family:Times New Roman, serif;font-variant:small-caps;">Motivi: i nuovi movimenti religiosi. È </font><font style="font-size:medium;font-family:Times New Roman, serif;">possibile però che questi disordini fossero in sé sufficienti a&nbsp;ispirare un approccio nuovo ai reietti e ai peccatori?&nbsp;I secoli precedenti avevano conosciuto analoghe&nbsp;crisi, senza reagire nello stesso modo, benché sifilide e tifo potessero essere fenomeni nuovi. Una&nbsp;gran parte della responsabilità di queste posizioni&nbsp;inedite va attribuita ai nuovi movimenti e fermenti&nbsp;religiosi; tra di essi rilevanti si considerano di solito&nbsp;le iniziative delle Compagnie del Divino Amore - o&nbsp;meglio le attività caritative ispirate da singoli riformatori, legati dall’appartenenza a queste Compagnie. Furono infatti essi i responsabili dei primi&nbsp;ospedali degli Incurabili fondati in città italiane, nel&nbsp;primo Cinquecento<sup>56</sup>. In talune città del territorio&nbsp;veneziano, Vicenza, Verona e Feltre, furono predicatori Francescani Osservanti a ispirare la fondazione di associazioni devote tra giovani, i “soldatelli di&nbsp;Gesù”, che avevano molti punti di contatto con le&nbsp;Compagnie e qualcosa in comune anche con le&nbsp;associazioni di giovani della Firenze quattrocentesca. In particolare, gli statuti dell’associazione di&nbsp;Feltre esprimono la preoccupazione di salvare la&nbsp;gioventù dal vizio e dal peccato, benché la confraternita non facesse ricorso a un’istituzione chiusa,&nbsp;ma alla regolare frequentazione dell’oratorio e alla&nbsp;correzione sistematica degli errori<sup>57</sup>. Quanto a Venezia, difficile è trovare traccia defl’influenza della&nbsp;Compagnia. Più facile è invece identificare le conseguenze provocate dalla presenza degli Incurabili,&nbsp;punto di riferimento istituzionale per riformatori&nbsp;d’avanguardia. Non era solo un ospedale per malattie veneree, ma anche orfanotrofio, e per un certo&nbsp;periodo rifugio per peccatrici pentite - dirette antesignane di quelle che avrebbero poi attraversato il&nbsp;canale della Giudecca verso il monastero delle&nbsp;Convertite. I governatori degli Incurabili effettuarono, nel 1523-24, un tentativo abortito di istituire un</font></p>
<p><font style="font-size:small;font-family:Sylfaen, serif;">30</font></p>
</body>
</html>