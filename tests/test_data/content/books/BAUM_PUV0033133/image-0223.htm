<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div>
<p><font style="font-size:small;font-family:Palatino Linotype, serif;font-weight:bold;font-variant:small-caps;">Fondazione e prime attività edilizie. </font><font style="font-size:small;font-family:Palatino Linotype, serif;">La fondazione di un istituto che accogliesse le fanciulle che nel loro ambiente rischiavano di essere indotte alla&nbsp;prostituzione fu dovuta all’iniziativa dei Gesuiti<sup>1</sup>. I&nbsp;primi padri della Compagnia raggiunsero Venezia&nbsp;nel 1550. Qui come altrove si dedicarono alla cura&nbsp;di giovani vergini in pericolo e alla conversione di&nbsp;prostitute, riallacciando i loro vecchi legami con&nbsp;l’ospedale degli Incurabili e dirigendo, occasionalmente, peccatrici penitenti all’istituto delle&nbsp;Convertite. Negli anni 1558-1560 il primo Provinciale della Lombardia, Benedetto Palmio, tenne&nbsp;una serie di suggestive prediche, prima a Padova e&nbsp;in seguito a Venezia, dove si servì dei pulpiti delle&nbsp;chiese dei Santi Apostoli e degli Incurabili. Egli&nbsp;spronò i suoi ascoltatori a impegnarsi per la fondazione di una “casa delle Quelle, per liberar dal pericolo della dannazione eterna, certa sorte di vergini,&nbsp;che essendo di molta bellezza, e aggraziate, per la&nbsp;malizia di quelli, che doveranno esser solleciti nella&nbsp;salute loro, e di allevarle nel santo timor di Dio,&nbsp;infelicemente si perdevano...”<sup>2</sup>. Evidentemente Palmio cercò di creare a Venezia un istituto sul modello della casa delle Vergini Miserabili, fondata dalla&nbsp;Compagnia a Roma nel 1536. Le sue parole trovarono un’eco presso il gruppo femminile simpatizzante dei Barnabiti, che era stato attivo negli anni&nbsp;quaranta del XVI secolo nell’ospedale dei Derelitti.</font></p>
<p><font style="font-size:small;font-family:Palatino Linotype, serif;">Nel 1559 fu fondato l’istituto veneziano delle Zitelle<sup>3</sup>, amministrato da due congregazioni; una di governatori e un’altra di governatrici.</font></p>
<p><font style="font-size:small;font-family:Palatino Linotype, serif;">Andriana Contarini, Isabella Grimani e alcune altre nel febbraio del 1560 raggrupparono quattordici ragazze in una casa affittata nella parrocchia di San&nbsp;Marziale, dove furono alloggiate &quot;sotto il governo&nbsp;della N.D. Soprana Corner”<sup>4</sup>. In poco tempo il numero delle zitelle crebbe considerevolmente e par</font></p></div><br clear="all"/><a name="caption1"></a><h1><font style="font-size:medium;font-family:Georgia, serif;">LE ZITELLE</font></h1>
<p><font style="font-size:medium;font-family:Palatino Linotype, serif;font-variant:small-caps;">Chiesa e ospedale</font></p>
<p><font style="font-size:medium;font-family:Palatino Linotype, serif;font-variant:small-caps;">di Santa Maria della Presentazione</font></p>
<p><font style="font-size:small;font-family:Palatino Linotype, serif;">ve chiaro che l’istituto aveva bisogno di una siste- STORIA mazione più grande e permanente. Grazie alle of- DELLA COSTRUZIONE&nbsp;ferte di ricchi benefattori, all’inizio del 1561 fu possibile acquistare una casa </font><font style="font-size:small;font-family:Georgia, serif;font-style:italic;">de statio</font><font style="font-size:small;font-family:Palatino Linotype, serif;"> alla Giudecca di&nbsp;proprietà di Gerolamo Venier. Le quaranta zitelle vi&nbsp;entrarono il 10 giugno dello stesso anno. Nell’atto&nbsp;di acquisto del 15 aprile 1561, il sito viene descritto&nbsp;come “unam domum a statio positam in contrada&nbsp;sante Euphemie a Judaica cum omnibus magazenis&nbsp;positis in latere dicte domus tam ad pedem planum&nbsp;quam in solario et cum saponaria et domunculis in&nbsp;alio latere”<sup>5</sup>. Le prime notizie sul fondo risalgono al&nbsp;Trecento, quando il terreno apparteneva ai Lore-dan. Essi, fra il 1330 e il 1335, l’avevano bonificato&nbsp;per concessione del Senato. Ancora oggi la vera da&nbsp;pozzo, nel cortile retrostante, reca lo stemma dei&nbsp;Loredan. Al 1369 risale la prima descrizione di un&nbsp;edificio nel sito, che parla di una casa “coperta di&nbsp;coppi”; una notizia sulla casa </font><font style="font-size:small;font-family:Georgia, serif;font-style:italic;">de statio</font><font style="font-size:small;font-family:Palatino Linotype, serif;"> e sulla saponeria è datata 1488<sup>6</sup>. Da un sopralluogo, effettuato&nbsp;nel 1566 dai Dieci Savi sopra le Decime, risulta che&nbsp;la situazione edilizia rispetto a quella del 1561 era&nbsp;rimasta immutata: i tre magazzini erano stati affittati&nbsp;e si prende nota delle due casette; non vengono&nbsp;nominate nel documento né la saponeria né la casa&nbsp;</font><font style="font-size:small;font-family:Georgia, serif;font-style:italic;">de statio,</font><font style="font-size:small;font-family:Palatino Linotype, serif;"> che, come sede dell’istituto, non era soggetta a decima<sup>7</sup>. Una recente ipotesi<sup>8</sup>, secondo la&nbsp;quale i magazzini erano situati sulle fondamenta&nbsp;della Giudecca, e la casa </font><font style="font-size:small;font-family:Georgia, serif;font-style:italic;">de statio</font><font style="font-size:small;font-family:Palatino Linotype, serif;"> dietro il magazzino più a sinistra, si basa soprattutto su due osservazioni. In un sopralluogo elei due provveditori alle&nbsp;Decime, nel 1585, dei tre magazzini si dice che uno&nbsp;è “minato affatto”, il secondo conteneva la “chiesa&nbsp;vecchia” e il terzo era utilizzato per la “chiesa nuova”<sup>9</sup>. Da ciò seguirebbe che i tre magazzini avevano&nbsp;la facciata sulle fondamenta - al posto di quello&nbsp;centrale sarebbe sorta la “chiesa nuova” - mentre la&nbsp;casa </font><font style="font-size:small;font-family:Georgia, serif;font-style:italic;">de statio V</font><font style="font-size:small;font-family:Palatino Linotype, serif;">i si sarebbe trovata a ridosso. L’ipote-</font></p>
<p><font style="font-size:small;font-family:Trebuchet MS, sans-serif;">225</font></p>
</body>
</html>