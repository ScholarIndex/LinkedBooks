<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'architettura </font><font style="font-size:small;font-family:Times New Roman, serif;font-style:italic;">Dulcia Meijeis</font></p><div>
<p><font style="font-size:small;font-family:Times New Roman, serif;">31. LUDOVICO POZZOSERRATO&nbsp;</font><font style="font-size:small;font-family:Times New Roman, serif;font-style:italic;">Lazzaro e il ricco Epulone&nbsp;</font><font style="font-size:small;font-family:Times New Roman, serif;">particolare</font></p></div><br clear="all"/>
<p><font style="font-size:medium;font-family:Times New Roman, serif;">libertà dell’utente mentre il pio luogo delle Zitelle -secondo il nuovo concetto caritativo - considerava i degenti come una comunità da segregare e rieducare. Gli altri due istituti per “donne peccatrici”,&nbsp;cioè quello delle Convertite, fondato negli anni&nbsp;trenta del Cinquecento e il Soccorso, fondato nel&nbsp;1577 circa, assunsero un impianto conventuale,&nbsp;esprimendo in tal modo l’emarginazione totale di&nbsp;queste donne. Il pio luogo delle Convertite diventò&nbsp;infatti claustrale nel 1562. La macchia morale che&nbsp;pesava su questi istituti avrà in gran parte contribuito alla ubicazione in zone davvero periferiche. Peile ragazze “periclitanti” della Casa delle Zitelle invece c’era ancora la speranza di una riabilitazione.</font></p>
<p><font style="font-size:medium;font-family:Times New Roman, serif;">Il perfezionamento della tipologia dell’edificio ospedaliero a Venezia avvenne nel corso del Seicento con la costruzione del nuovo ospedale dei&nbsp;Mendicanti<sup>123</sup> (fig. 195). Fu istituito nel 1594 su decisione del Senato e originariamente sistemato nel&nbsp;vecchio edificio ospedaliero sull’isola di San Lazzaro, seguendo segnatamente in questo l’esempio di&nbsp;Bologna, città nella quale era stato adattato un vecchio monastero fuori le mura come ospedale per i&nbsp;mendicanti. La localizzazione del nuovo ospedale&nbsp;fu tuttavia troppo eccentrica, sicché lo Stato decise,&nbsp;nel 1595, di cercare un sito più idoneo nella città&nbsp;stessa. Qualche anno dopo fu acquistato un terreno&nbsp;disponibile sulla lottizzazione prevista a nord del&nbsp;monastero dei Santi Giovanni e Paolo, e bonificata&nbsp;all’inizio degli anni 1590, nella parte settentrionale&nbsp;di Venezia ove poco prima era stata realizzata la&nbsp;costruzione delle Fondamenta Nuove<sup>124</sup>.1 governatori dell’ospedale, superando qualche opposizione<sup>125</sup>, furono soddisfatti della vicinanza delle chiese&nbsp;dei Santi Giovanni e Paolo e di San Francesco della&nbsp;Vigna, nonché di Rialto e della Piazza San Marco,&nbsp;che dava la garanzia di un “grande concorso di&nbsp;popolo”<sup>126</sup>. La scelta del sito in sé è significativa,&nbsp;perché può essere considerata come un atto di riconoscimento della qualità urbana di questa nuova&nbsp;zona<sup>127</sup>. Anche in questo caso fu l’erezione di un&nbsp;complesso architettonico assistenziale a dare rilievo a una zona periferica. La prima costruzione&nbsp;provvisoria in legno, un capannone e una cappella,&nbsp;fu avviata nell’inverno del I6OO-OI, e subito fu incominciata la progettazione di un ospedale permanente, per il quale tre architetti fornirono dei modelli. Dal I6OI al 1605-6 i governatori si riunirono&nbsp;ripetutamente per trovare un compromesso fra i tre&nbsp;modelli. In questa fase progettuale si cercò durante&nbsp;le sedute di stabilire un modello definitivo, discutendo sul prospetto dell’ospedale sopra il rio “con&nbsp;.sottoportico su la fondamenta” o “senza volto lasciando la fondamenta libera...”<sup>128</sup>. Ciò indica che&nbsp;la congregazione dell’ospedale, o almeno gli architetti progettisti, erano consapevoli della tradizione&nbsp;toscana di un prospetto loggiato nelle facciate degli&nbsp;ospedali<sup>129</sup>. Furono poi discussi la larghezza delle&nbsp;ali e il numero dei piani. Nel 1605 si cercò di stabilire una particolareggiata distribuzione dello spazio.&nbsp;La configurazione generale era allora già determinata, poiché si parla di “parte destra e sinistra del&nbsp;vestibolo fino al muro della porta prima che si entri&nbsp;in chiesa”: come si può vedere tuttora, è un complesso simmetrico che consiste di due chiostri separati da una chiesa sull’asse centrale. I lavori di costruzione si protrassero per un lungo periodo, con&nbsp;tre fasi principali. Per prima fu iniziata l’edificazione del reparto dalla parte destra della chiesa, destinata alle donne. Avviata questa parte, si cominciò a&nbsp;pensare alla chiesa nell’anno l6l7. Ma per mancanza di mezzi finanziari i lavori iniziano solo nel 1633,&nbsp;mentre in quegli anni erano ancora in discussione&nbsp;le dimensioni esatte dell’edificio sacro. Negli anni&nbsp;quaranta la chiesa era pressoché ultimata, ma la&nbsp;facciata sulla fondamenta fu ultimata soltanto negli&nbsp;anni sessanta. Non prima del 1659 fu deciso di eseguire il reparto degli uomini dall’altra parte della&nbsp;chiesa, mentre ci si domandava se questa parte&nbsp;poteva essere costruita identica a quella opposta.&nbsp;Questo lotto di terreno era tuttavia - sorprendentemente - leggermente più piccolo dell’altro, sicché i&nbsp;due reparti non raggiunsero mai una planimetria&nbsp;identica.</font></p>
<p><font style="font-size:medium;font-family:Times New Roman, serif;">Anche se non realizzato in modo perfetto, il progetto nel suo aspetto finale dimostra per quanto riguarda il concetto simmetrico e assiale, una forte somiglianza con il primo progetto rifiutato di San-gallo per l’ospedale degli Incurabili a Roma. L’uguale forma trapezoidale è pura coincidenza, essendo questa, nel caso veneziano, proprio la forma&nbsp;del lotto a disposizione. Le dissonanze nell’impianto veneziano sono dovute al fatto che la chiesa è&nbsp;collocata nell’esatto centro della facciata principale, dividendo il terreno in due parti disuguali, poiché l’angolo formato dal lato sinistro e da quello&nbsp;principale è più acuto di quello opposto. Ciononostante si può intrawedere il tentativo di mantenere&nbsp;la massima simmetria e assialità possibile nel complesso. Le due ali nel prospetto principale, a sinistra&nbsp;e a destra della chiesa, hanno la stessa larghezza di&nbsp;dieci metri circa. Questa larghezza fu ripresa nell’ala retrostante della sezione femminile, dove gli&nbsp;ambienti sono organizzati intorno a un cortile con&nbsp;portici su tre lati (nove per dieci arcate). Nella sezione dall’altra parte della chiesa, l’ala corrispondente è più larga, essendo qui sistemato al primo&nbsp;piano l’importante oratorio di san Filippo Neri. Il&nbsp;chiostro perciò è più piccolo, ma ha dei portici&nbsp;lungo tutti quattro i lati (otto per nove arcate). Non&nbsp;si trovano nell’ospedale dei Mendicanti dei saloni&nbsp;fiancheggianti la chiesa e destinati ai degenti, come&nbsp;nel progetto romano. Lungo la chiesa sono situati,&nbsp;invece, degli stretti vani laterali sia a piano terra che&nbsp;al primo piano, da dove i degenti sani, analogamente agli altri ospedali, potevano ascoltare la</font></p>
<p><font style="font-size:small;font-family:Times New Roman, serif;">64</font></p>
</body>
</html>