<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">La nuova filantropia </font><font style="font-size:small;font-family:Times New Roman, serif;font-style:italic;">Brian Pulían</font></p>
<p><font style="font-size:medium;font-family:Times New Roman, serif;">to veneziano confinò il prestito degli Ebrei a Mestre, fino a che7~nèT 15lb7T~nnhhiuse“eon&quot;&quot;idorò banchi nel breve spazio del^Ghetto di Cannaregîç.&nbsp;Ma isolamento e disprezzo istituzionalizzato non&nbsp;sembrarono più sufficienti nel tardo Cinquecento:&nbsp;si sentiva la necessità di compiere sforzi più positivi&nbsp;e più decisi per la conversione dei singoli individui,&nbsp;pur continuando ad accettare la presenza delle&nbsp;prostitute e degli Ebrei come fatto generale. </font><font style="font-size:medium;font-family:Times New Roman, serif;text-decoration:underline;">L’E<sub>:&nbsp;</font><font style="font-size:medium;font-family:Times New Roman, serif;"></sub>breo dichiarato poteva convertirsi al Cristianesimo,&nbsp;lañprostituta, rase le chiome nella chiesa di Sant’Eufemia alla Giudecca, entrare nel ruolo di “sorella&nbsp;convertita”, di Maddalena pentita. Una tra le molte&nbsp;ragioni per continuare a permettere la presenza&nbsp;degli Ebrei - a prescindere da ogni beneficio economico che essa potesse comportare - era la possibilità di convertirli. Portava rinnovato fervore alle&nbsp;campagne per la conversione degli Ebrei la convinzione che ciò fosse preludio indispensabile alla&nbsp;seconda venuta di Cristo, o ne fosse almeno immediata conseguenza. Altri segni deH’imminenza della&nbsp;discesa di Cristo, specie la conversione delle tribù&nbsp;pagane d’oltremare, accrescevano le possibilità di&nbsp;toccare il cuore protervo degli Ebrei<sup>23</sup>. Non sembra&nbsp;probabile che ai fuoricasta di Venezia venissero&nbsp;inflitti sermoni con la stessa intensità con cui ciò&nbsp;accadeva alle prostitute e agli Ebrei di Roma, o che&nbsp;le prostitute veneziane subissero l’ostracismo e la&nbsp;perdita di diritti legali che le loro sorelle romane&nbsp;dovevano sopportare al tempo di Pio V o di Gregorio XIII<sup>24</sup>. </font><font style="font-size:medium;font-family:Times New Roman, serif;text-decoration:underline;">Ma il me</font><font style="font-size:medium;font-family:Times New Roman, serif;">ccanismo istituzionale per la conversione venne attentamente organizzato, sotto&nbsp;forma degli ospedali delle Convertite, dei Catecumeni, delle Zitelle e infine del Soccorso. Può essere&nbsp;inesatto ritenere che tutti coloro che entravano in&nbsp;questi istituti fossero poveri, nel senso di mancare&nbsp;tanto materialmente, quanto spiritualmente o moralmente, del necessario; alcuni certamente lo erano, forse la gran maggioranza. Ma le cortigiane più&nbsp;ricercate potevano probabilmente permettersi di&nbsp;ritirarsi dal mondo senza ricorrere alle Convertite.&nbsp;Gli Ebrei appartenevano in ogni caso a una cultura&nbsp;deliberatamente oppressa e circoscritta, e il fatto&nbsp;stesso della conversione e conseguente separazione da amici e parenti li poneva in una situazione di&nbsp;bisogno materiale.</font></p>
<p><font style="font-size:medium;font-family:Times New Roman, serif;">Nel corso del XVI secolo, alcuni tipi di mendicanti furono fatti oggetto di invettive feroci nella legislazione costrittiva dei governi, cittadini come nazionali, tanto cattolici quanto protestanti. Si tracciava&nbsp;una divisione netta, forse pericolosamente sempli-ficatoria, tra il povero “impotente”, che non era in&nbsp;grado di lavorare, e il povero abile al lavoro,&nbsp;“sano”, che non voleva lavorare - venendo il primo&nbsp;considerato degno oggetto della pietà, mentre il&nbsp;secondo meritava frusta, lavoro forzato e altri simili&nbsp;drastici castighi. In Italia la dicotomia era smorzata&nbsp;dal riconoscimento di una categoria intermedia di&nbsp;individui rispettabili, detti “poveri vergognosi”, in&nbsp;taluni casi artigiani, in altri patrizi decaduti, che non&nbsp;erano impotenti ma nemmeno colpevolmente&nbsp;oziosi. Nello stesso tempo però la divisione tra&nbsp;poveri buoni e cattivi era resa ancor più drammatica delle storie dei trucchi ingegnosi dei “furfanti”,&nbsp;falsi mendicanti e pretesi mutilati che vivevano&nbsp;sfruttando i buoni sentimenti delle persone pie<sup>25</sup>.&nbsp;Venezia non costituiva un’eccezione a questa regola. Nel 1529 infatti il Senato approvava una legge&nbsp;per affrontare globalmente il problema della povertà, e soprattutto quello dell’immigrazione incontrollata in Venezia di stranieri e forestieri. Dal 1545&nbsp;in avanti, questa legge venne applicata rigorosamente. Uno dei principi più importanti che la improntavano era che i mendicanti adulti, recidivi e in&nbsp;buona salute dovevano essere inviati al remo sulle&nbsp;galee, dato che le navi della flotta andavano sempre più dipendendo dal lavoro forzato. Il trattamento riservato ai mendicanti fanciulli era leggermente&nbsp;più mite, e inizialmente essi dovevano essere collocati come apprendisti in città, in qualcuno dei vari&nbsp;mestieri, ma la faccenda assunse ben presto un&nbsp;aspetto penale. In effetti i mendicanti, bambini -quali che fossero le loro attitudini particolari - venivano generalmente imbarcati come mozzi o apprendisti marinai, e tenuti in prigione nell’attesa di&nbsp;una nave<sup>26</sup>. Ma nell’ultimo decennio del Cinquecento il Senato veneziano venne indotto, dopo alcune discussioni, ad adottare un approccio diverso&nbsp;al problema, forse soprattutto perché capitani poco&nbsp;scrupolosi avevano preso l’abitudine di abbandonare fanciulli loro affidati o di venderli come schiavi, con grave pericolo per la loro anima immortale.&nbsp;Il nuovo ospedale dei Mendicanti esprime il tentativo di affrontare il problema della mendicità all’interno della città. Benché esso continuasse a rifiutare gli accattoni forestieri e non intendesse essere un&nbsp;riformatorio per i “furfanti”, tuttavia i primitivi statuti di questo ospedale rivelano la consapevolezza&nbsp;che taluni poveri sono indotti alla mendicità non&nbsp;dalla propensione all’ozio o alla frode, ma dalla&nbsp;mancanza di un mestiere. L’ospedale è destinato&nbsp;soprattutto a quei senzatetto che sono in qualche&nbsp;modo veneziani, e non sono in grado di guadagnarsi da vivere “o per tenera età, o per non sapere&nbsp;industria alcuna, o per inhabilità della propria persona, o per vecchiezza e decrepità”<sup>27</sup>.</font></p>
<p><font style="font-size:medium;font-family:Times New Roman, serif;">Vi era una marcata differenza tra la carità attiva, rivolta alla redenzione, praticata da questi istituti, e&nbsp;quella offerta dai sistemi tradizionali più antichi,&nbsp;essenzialmente difensiva e di sostegno, rivolta a&nbsp;mantenere i suoi beneficiari in uno stile di vita&nbsp;povero ma rispettabile. Nel complesso le confraternite si occupavano di chi conduceva una vita onesta. La maggior parte delle loro opere caritative si&nbsp;indirizzava all’interno del circolo chiuso costituito&nbsp;dalla fraterna stessa, in cui i più fortunati assisteva-</font></p>
</body>
</html>