<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Times New Roman, serif;font-variant:small-caps;">Un epilogo settecentesco </font><font style="font-size:small;font-family:Times New Roman, serif;font-weight:bold;font-style:italic;">Giuliana Marcolini</font></p>
<p><font style="font-size:medium;font-family:Times New Roman, serif;">considerazione decisamente significativa: sia l'assoluta povertà che “l’essere al laico” sono condizioni che non rispondono al reale.</font></p>
<p><font style="font-size:small;font-family:Times New Roman, serif;font-variant:small-caps;">La situazione finanziaria. </font><font style="font-size:medium;font-family:Times New Roman, serif;">Nella supplica citata veniva denunciato uno sbilancio annuo di mille&nbsp;ducati e un deficit totale di sedicimila ducati, ma&nbsp;non veniva chiarito a che contabilità queste cifre si&nbsp;riferissero. Nel 1767 la situazione finanziaria delle&nbsp;Penitenti era decisamente molto migliore che all’inizio e veniva gestita con una contabilità piuttosto&nbsp;complessa. Se fino al 1720 tutte le entrate e le uscite&nbsp;erano registrate in una cassa unica, da quell’anno in&nbsp;poi venne iniziata una distinzione tra una contabilità ordinaria e una contabilità destinata a registrare le somme utilizzabili per l’acquisto del lotto e&nbsp;degli edifici allora occupati dalle Penitenti. Durante&nbsp;la costruzione del nuovo complesso venne poi&nbsp;costituita una apposita “cassa fabbrica”, a carico&nbsp;della quale venivano registrati i movimenti di denaro relativi alle sole spese per l’edificazione. Nello&nbsp;stesso periodo cominciarono ad affluire eredità di&nbsp;notevole entità, di cui le Penitenti erano al tempo&nbsp;stesso beneficiarie e commissarie testamentarie. A&nbsp;questo punto venne ritenuto necessario suddividere la contabilità relativa alla gestione ordinaria&nbsp;della vita dell’istituzione (che a sua volta era ulteriormente suddivisa in diverse casse, come la&nbsp;Cassa del Giro, la Cassa Mantenimento, la Cassa&nbsp;Maritate, la Cassa Sacrestia) da quella ad indirizzo&nbsp;più propriamente finanziario (anche questa suddivisa in varie casse, come la Cassa Ori ed Argenti in&nbsp;Zecca, la Cassa Depositi nelle Arti, le casse delle&nbsp;singole commissarie). Il sistema si complicò ulteriormente a causa della necessità di vendere i beni&nbsp;immobili di cui le Penitenti entravano in possesso&nbsp;per eredità, vendita che le Penitenti, come tutti gli&nbsp;altri luoghi pii, dovevano fare per legge. In realtà&nbsp;questo obbligo fu frequentemente aggirato, forse&nbsp;grazie anche ad una accurata strategia contabile,&nbsp;generando notevoli guadagni: valga per tutte il&nbsp;caso della Commissaria Moro, il cui asse patrimoniale era stato stimato in cinquantottomila ducati&nbsp;nel 1745. Dopo che furono registrate vendite per&nbsp;una cifra pari a quella della stima, con una fonnale&nbsp;obbedienza alle prescrizioni di legge, si scoprì che&nbsp;le Penitenti avevano ancora in loro possesso numerose proprietà fondiarie come case, terreni e persino una miniera.</font></p>
<p><font style="font-size:medium;font-family:Times New Roman, serif;">La complicazione del sistema rende difficile costruire serie omogenee di dati; una delle poche possibili è quella relativa alle spese per il vitto, dalla&nbsp;quale si possono derivare le variazioni del numero&nbsp;di presenze nell’istituzione. L’andamento di questo&nbsp;parametro ci fa notare come vi sia stato un calo&nbsp;delle presenze tra il 1720 ed il 1737, ossia durante il&nbsp;periodo tra l’acquisto della proprietà e la costruzione della casa, durante il quale si era probabilmente&nbsp;cercato di mantenere basse le presenze. Negli anni&nbsp;seguenti la spesa sale fino a stabilizzarsi su un valore quasi costante dal 1748 in poi: in particolare, non&nbsp;vi sono sensibili variazioni nel decennio che va dal&nbsp;1760 al 1770, il che, sia pure indirettamente, contraddice l’asserzione contenuta nella supplica, secondo la quale si erano dovute ridurre le ammissioni a causa delle difficoltà economiche. Il lamentato&nbsp;sbilancio di sedicimila ducati appare assai poco&nbsp;credibile, anche perché nel 1766 le Penitenti godevano dei proventi di un deposito in Zecca di centoventimila ducati, cui si aggiungevano i redditi fondiari e le elemosine di vario genere; l’esame di alcuni libri di cassa del periodo non permettono di evidenziare situazioni di deficit. Altre testimonianze&nbsp;dell’abilità della gestione finanziaria le possiamo&nbsp;trovare in anni successivi; una delle più interessanti&nbsp;pare quella relativa all’accordo sulla suddivisione&nbsp;dell’eredità Caffrè. L’asse ereditario di tale commissaria, affidata alle Penitenti nel 1784, era stimato inizialmente in 123-399 ducati; questi erano destinati&nbsp;per metà alle Penitenti e per la metà residua, in parti&nbsp;uguali, alle Periclitanti e al Soccorso. Dopo dieci&nbsp;anni di liti giudiziarie, e dopo aver intascato per&nbsp;dieci anni i proventi delle ricche proprietà, le Penitenti conclusero un accordo in base al quale le Periclitanti e il Soccorso vennero liquidati con 14.200&nbsp;ducati ciascuno!</font></p>
<p><font style="font-size:medium;font-family:Times New Roman, serif;">La lettura dei verbali delle congregazioni ci porta ad un’altra interessante scoperta; negli anni che precedono e seguono il 1767 si ritrovano numerose ballottazioni riguardanti il prendere o il dare a livello&nbsp;somme anche rilevanti di denaro; i beneficiari dei&nbsp;prestiti erano spesso i confratelli o altri patrizi veneziani. Le congregazioni, che durante praticamente&nbsp;tutto il periodo del XVIII secolo vennero tenute con&nbsp;discreta regolarità, si diradano improvvisamente tra&nbsp;la fine del 1766 ed il 1767 e sono centrate solo su&nbsp;argomenti di ordinaria amministrazione e di assistenza, senza accenni a movimenti di denaro<sup>14</sup>. Si&nbsp;ha quindi l’impressione che l’istituzione cercasse di&nbsp;rimanere il più possibile nell’ombra, in modo da&nbsp;rendere credibile la denuncia di una condizione di&nbsp;puro luogo di assistenza in stato di estrema povertà.&nbsp;La politica di mantenimento di un aspetto esteriore&nbsp;di povertà trovò inoltre leggibilità fisica nel mancato completamento della facciata della chiesa, che&nbsp;rimase per la maggior parte non finita nonostante vi&nbsp;fossero certamente fondi sufficienti a terminarla e&nbsp;addirittura fossero stati chiesti nel 1771 preventivi&nbsp;per il completamento<sup>15</sup>.</font></p>
<p><font style="font-size:medium;font-family:Times New Roman, serif;">L’immagine che, dopo questa analisi, il pio luogo può dare di sé è quindi quella di una istituzione il&nbsp;cui interesse primario andò ben oltre a quello ufficialmente dichiarato, cioè quello puramente assistenziale e che si è portata verso un uso del patrimonio accumulato più in senso speculativo che di&nbsp;semplice utilizzo per la sopravvivenza.</font></p>
<p><font style="font-size:small;font-family:Times New Roman, serif;font-weight:bold;">124</font></p>
</body>
</html>