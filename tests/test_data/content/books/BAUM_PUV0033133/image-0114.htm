<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">Personaggi e momenti di vita </font><font style="font-size:small;font-family:Times New Roman, serif;font-style:italic;">Giuseppe Ellero</font></p>
<p><font style="font-size:medium;font-family:Times New Roman, serif;">malattia, di solito la tubercolosi, che esige, su ricetta scritta del medico, il trasferimento in località di&nbsp;campagna, ove “l’aria è più fine”. Ma forse, piuttosto che malattie fisiche, le donne - in maggioranza&nbsp;adulte, frustrate da una lunga attesa o dalla totale&nbsp;rinuncia del matrimonio - soffrono del cosiddetto&nbsp;“humor malinconico”: è un male ricorrente degli&nbsp;istituti femminili: le Convertite<sup>30</sup>, il Soccorso, i Catecumeni, i reparti femminili della Pietà, dei Derelitti&nbsp;e dei Mendicanti, ma, in special modo, la casa delle&nbsp;Zitelle, dove, tra il l6l4 e il 1619, il male si diffonde&nbsp;come un’epidemia. La congregazione, incerta sulle&nbsp;cause del fenomeno (“insubordinazione o ossessione diabolica?”), ricorre dapprima all’esorcismo,&nbsp;amministrato dai sacerdoti locali, poi a una crociera&nbsp;all’isoletta di Barbana per un altro esorcismo collettivo, infine al collocamento di tutte le malate, chi in&nbsp;matrimonio, chi in comunità-alloggio in case di&nbsp;proprietà dell’istituto, di maniera che la pia casa,&nbsp;che sul finire del Cinquecento contava centotrenta&nbsp;ragazze, ora quasi si svuota. Altri assalti della medesima epidemia si riscontrano nel 1649 e nel 1710,&nbsp;quando “chiuse le finestre de parlatorij, serate le&nbsp;pretese ossesse in luoghi separati, intimata una&nbsp;stretta astinenza oltre la clausura, sin a tanto che le&nbsp;pretese guaste si dichiararono sane, immediatamente sparì ogni ombra di male sopranaturale”<sup>31</sup>.&nbsp;Le putte di coro, che hanno una posizione privilegiata e sono una quarantina per ognuno dei quattro&nbsp;ospedali, sono tra le più turbolente: casi di grave&nbsp;insubordinazione sono riscontrati ai Mendicanti nel&nbsp;I6l8 e nel 1650<sup>32</sup>, ai Derelitti durante tutto il Settecento<sup>33</sup> e in particolare nel 1788, quando le ultime&nbsp;figlie di coro ricorsero al magistrato civile per opporsi alla decisione dei governatori di cedere alcuni&nbsp;spazi del loro reparto alle vecchie ricoverate dai&nbsp;procuratori di San Marco. Per questo loro ricorso&nbsp;vennero castigate con la reclusione per quaranta&nbsp;giorni in una cella del vicino ospedale dei Mendicanti<sup>34</sup>. Vale la pena di citare il linguaggio dei documenti nei casi di richiesta di matrimonio da parte&nbsp;delle figlie di coro e le risposte puntuali dei governatori che celano, dietro la preoccupazione paterna, la paura di perdere un elemento prezioso del&nbsp;coro. Siamo nel 1720-21 e Maria Vittoria Rossi, violinista, per cinque volte è costretta a ripetere la domanda per poter avere (autorizzazione a sposare -lei di ventun anni - (artigiano </font><font style="font-size:medium;font-family:Times New Roman, serif;font-style:italic;">bolzer</font><font style="font-size:medium;font-family:Times New Roman, serif;"> (valigiaio)&nbsp;Domenico Poleni di cinquantanni, il quale, da indagini dei deputati sopra le Figlie, risulta povero e&nbsp;dedito a “scaldarsi nel vino”. Nelle sue petizioni la&nbsp;figlia accampa dapprima un generico appello alla&nbsp;“legge di natura” che dovrebbe avere il sopravvento sulla decisione presa dai governatori il 19 febbraio 1719 (</font><font style="font-size:medium;font-family:Times New Roman, serif;font-style:italic;">m.v</font><font style="font-size:medium;font-family:Times New Roman, serif;">.), cioè solo un anno prima, che&nbsp;stabiliva di non concedere alle figlie di coro licenza&nbsp;di sposarsi “se prima non averanno allevato due&nbsp;scolare capaci di servire il Coro con la fede del&nbsp;nostro Maestro di Cappella”. Ma — controbatte la&nbsp;Rossi — “detta Parte [era] nata in tempo che nelli&nbsp;miei sensi era già prencipiata la vocatione del matrimonio, cioè a dire quando la violenza della natura non poteva esser derogata dalla ragion civile&nbsp;d’un comando posterior alla trasgressione innocente d’un libero Arbitrio”. Ciò premesso per quanto&nbsp;concerne la legge civile, Maria Vittoria Rossi confida che “la sola ragione del matrimonio come legge&nbsp;divina” basterà per convincere i pii e religiosi Signori a concederle di sposare Domenico Poleni&nbsp;</font><font style="font-size:medium;font-family:Times New Roman, serif;font-style:italic;">bolzer</font><font style="font-size:medium;font-family:Times New Roman, serif;"> a San Polo: “Iddio (ha congionto al mio&nbsp;Animo, e spero che non sarà separato dai Voti di&nbsp;questa Veneranda Congregazione che come sua&nbsp;imagine adoro. Gratie”. Di fronte all’ennesimo rifiuto, essa rincara la dose calando gli argomenti della&nbsp;difesa sul terreno pratico dei conti in tasca: “Sono&nbsp;anni undeci che sono in questo pio luoco serva&nbsp;sempre obediente allí comandi di Vostre Eccellenze... e divotamente dico che io .non ho alcuna di&nbsp;quelle obbligazioni che forse Vostre Eccellenze e&nbsp;Vostre Signorie Illustrissime credono, per haver io&nbsp;imparato a mie spese, per magior parte soministra-temi da mie sorelle et parenti... per haver lavorato&nbsp;assiduamente e pagato la tasca [cioè eseguito la&nbsp;porzione di lavoro manuale di tutte le figlie] fino al&nbsp;14 dicembre 1716 nel qual tempo fui cortesemente&nbsp;assolta con altre... mentre anco in questo poco di&nbsp;tempo che sono stata dispensata dal lavoro non ho&nbsp;mancato di aggiutare il pio luoco, con insegnare a&nbsp;duri talenti e pagato concerti a spese considerabili&nbsp;de miei parenti”. L’argomento fotte della congregazione per negare (assenso al matrimonio, oltre al&nbsp;divario dell’età e alla povera condizione del prescelto sposo, è caratteristico di chi non vede di&nbsp;meglio che fare attendere la giovane violinista fino&nbsp;a nuovo partito e intanto non farla mancare al coro.&nbsp;Uno dei governatori che firmano il rapporto d’indagine sulla Rossi è Francesco Corner, che da anni&nbsp;seguiva personalmente la riforma del coro<sup>35</sup>. Ma&nbsp;sentiamo (argomento: “Ma passeremo per quello ci&nbsp;pare di magior conseguenza e di più importante&nbsp;riflesso a dire che le Figliole di Coro sono allevate et&nbsp;avezze a differenti maniere e morbidezze di vivere&nbsp;da quelle dette del Commune; per questo ne mai&nbsp;potranno ne mai sapranno addattarsi allo stato&nbsp;ch’incontrerebbero con un povero artista che non&nbsp;avesse altra maniera di vivere se non quella potessero somministrargli i tenui proffitti de suoi giornalieri sudori... oltre che non avendo il predetto niu-na congiunta in casa ne forma di mantener altre&nbsp;[cioè domestiche] si renderebbe la medesima obligata a tutte le più materiali operationi contrarie all’educazione della predetta Figliola”. Si decise dunque di far attendere alla Rossi un partito “più commodo”, cioè più ricco, che fosse all’altezza di una&nbsp;categoria sociale privilegiata quale era ormai quella&nbsp;delle figlie di coro degli ospedali veneziani<sup>36</sup>.</font></p>
<p><font style="font-size:medium;font-family:David, serif;">115</font></p>
</body>
</html>