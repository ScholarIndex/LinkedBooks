<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">La nuova filantropia </font><font style="font-size:small;font-family:Times New Roman, serif;font-style:italic;">Brian Pallan</font></p>
<p><font style="font-size:medium;font-family:Times New Roman, serif;">organizzazione rivolta in quella città al medesimo scopo, quella dei Buonomini di San Martino, fondata nel 1442, cui era associato anche il nome di sant’Antonino<sup>44</sup>. Ma a Venezia la fraterna venne fondata in un contesto nuovo - quello della repressione&nbsp;della mendicità; vietare questa pratica significava&nbsp;prendere opportuni provvedimenti per quei poveri&nbsp;che si volevano tenere lontani dalle strade, e prevenire i loro bisogni. La fraterna era molto probabilmente intesa come integrazione del sistema parrocchiale di assistenza ai poveri, sul quale, secondo la&nbsp;legislazione del 1529, gravava la responsabilità&nbsp;maggiore dell’assistenza ai normali poveri locali.&nbsp;Essa attuava, per sua propria essenza, una discriminazione esemplare, tanto che i provveditori alla&nbsp;Sanità dovevano proteggere gli inviati della confraternita dai mendicanti professionisti, cui essa rifiutava l’elemosina, e che vedevano quindi compromessi i loro affari<sup>45</sup>. In seguito, i confratelli, considerata la loro esperienza in fatto di poveri non mendicanti e di ciò che si nascondeva dietro la facciata&nbsp;della rispettabilità, vennero incaricati di prestare&nbsp;assistenza all’opera di recupero compiuta dai governatori e governatrici delle Zitelle<sup>46</sup>.</font></p>
<p><font style="font-size:medium;font-family:Times New Roman, serif;">Si potrebbe ugualmente sostenere che nulla di radicalmente nuovo v’era né nella Pia Casa dei Catecumeni né nella confraternita per l’assistenza ai carcerati. Iniziative nei confronti degli Ebrei, tese a ridurre o addirittura eliminare le comunità ebraiche tramite la conversione o l’espulsione, risalivano indietro, sin quasi alla fondazione degli ordini francescano o domenicano<sup>47</sup>. La visita ai carcerati, poi, è una delle tradizionali opere di misericordia corporale,&nbsp;praticata lungamente nella Venezia tardomedioe-vale dalle Scuole Grandi (soprattutto dalla Misericordia), dalle Donne deH’Umiltà che prestavano&nbsp;assistenza nella gestione della Pietà, e dalle attività&nbsp;caritative sottoposte alla supervisione dei procuratori di San Marco. Sembra però improbabile che le&nbsp;campagne medioevali per la conversione degli&nbsp;Ebrei godessero dello stesso sostegno ufficiale offerto a quelle intraprese nel XVI secolo; una </font><font style="font-size:medium;font-family:Times New Roman, serif;font-style:italic;">Domus&nbsp;Conversorum</font><font style="font-size:medium;font-family:Times New Roman, serif;"> esisteva certamente in talune città,&nbsp;nel XIII secolo, ma era forse soprattutto un rifugio&nbsp;in cui i convertiti potevano vivere come pensionati&nbsp;cristiani, e non vi è alcuna testimonianza convincente che avesse la funzione educativa che avrebbe&nbsp;avuto poi nel Cinquecento<sup>48</sup>. Ambedue queste organizzazioni, inoltre, portarono un contributo importante all’operazione di riduzione dell’accattonaggio incontrollato e potenzialmente fraudolento,&nbsp;e ambedue contribuirono aH’inserimento di un’istituzione tra il povero e il pubblico cui egli faceva&nbsp;appello. Sul finire del XV secolo, grande impressione suscitò in fra Felix Faber l’umanità dei veneziani,&nbsp;che non chiudevano i carcerati in sotterranei remoti&nbsp;e maleolenti, ma consentivano a che rimanessero&nbsp;sotto gli occhi di tutti, presso la Piazza, e che racco-gliessero direttamente elemosine dalla gente<sup>49</sup>. Nel&nbsp;1599, coloro che erano rinchiusi nella Prigion Forte,</font></p><div></div><br clear="all"/>
<p><font style="font-size:medium;font-family:David, serif;">27</font></p>
</body>
</html>