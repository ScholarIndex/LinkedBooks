<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'immagine </font><font style="font-size:small;font-family:Times New Roman, serif;font-style:italic;">Bernard Aikema</font></p>
<p><font style="font-size:medium;font-family:Times New Roman, serif;">scenza della sua intercessione presso Cristo e la Madonna nel far cessar la peste del 1630. In origine,&nbsp;per la parete laterale destra del presbiterio era stato&nbsp;concepito un altro tema. È stato recentemente dimostrato in maniera convincente che il bozzetto a&nbsp;olio del Beliucci nella collezione IRE di Venezia,&nbsp;con Γ </font><font style="font-size:medium;font-family:Times New Roman, serif;font-style:italic;">Ultima Comunione di san Lorenzo Giustiniani,</font><font style="font-size:medium;font-family:Times New Roman, serif;"> dovesse essere il progetto originario del dipinto&nbsp;per San Pietro<sup>117</sup> (fig. 56). Il tema del bozzetto - si&nbsp;noti il grande pellicano a sinistra!<sup>118</sup> - si riferisce&nbsp;all’eucarestia. Non possiamo dire quale fosse stato&nbsp;il motivo del cambio di soggetto, ma è curioso che&nbsp;la tela del Beliucci nel presbiterio non illustri più il&nbsp;tema della venerazione di Lorenzo per l’eucarestia,&nbsp;bensì quello della sua carità. Le due monumentali&nbsp;tele dimostrano come, mediante l’esemplare amore&nbsp;per il prossimo del primo patriarca di Venezia, la&nbsp;grazia di Dio si manifesti allo Stato e alla Chiesa&nbsp;della Serenissima. Così il ciclo è sia una </font><font style="font-size:medium;font-family:Times New Roman, serif;font-style:italic;">exhortation&nbsp;</font><font style="font-size:medium;font-family:Times New Roman, serif;">seguire il sublime esempio di san Lorenzo, sia un’esaltazione delle perfette istituzioni pubbliche di&nbsp;Venezia - e con quest’ultima si mirava forse a una&nbsp;propaganda rivolta agli arsenalotti impoveriti che&nbsp;abitavano nel quartiere di San Pietro i quali, a causa&nbsp;della crisi dei cantieri navali, attraversavano un&nbsp;momento difficile. Il programma fu probabilmente&nbsp;elaborato dallo stesso Giovanni Badoer. Un’indicazione in questo senso è la corrispondenza delle due&nbsp;scene nel coro di San Pietro con l’iconografia di san&nbsp;Carlo Borromeo, per il quale il presule aveva una&nbsp;grande venerazione; pensiamo, per esempio, alle&nbsp;due tele a forma di fregio nella cappella dei Milanesi ai Frari, con san Carlo che distribuisce le elemosine, a destra e, a sinistra, visita gli appestati<sup>119</sup>.</font></p>
<p><font style="font-size:medium;font-family:Times New Roman, serif;">La </font><font style="font-size:medium;font-family:Times New Roman, serif;font-style:italic;">pietas</font><font style="font-size:medium;font-family:Times New Roman, serif;"> di Badoer si manifestava anche in altro modo. Colpito dalla scarsa disciplina dei conventi&nbsp;femminili veneziani, nel 1692 scrisse un opuscolo&nbsp;per ricondurli all’ordine<sup>120</sup>. Nel 1703 il patriarca indusse il padre Rinaldo Bellini, un sacerdote dell’oratorio di San Filippo Neri, a istituire un ricovero&nbsp;per giovani prostitute convertite. Non stupisce che&nbsp;il nuovo pio luogo, ben presto conosciuto come “le&nbsp;Penitenti”, avesse, accanto alla Vergine Maria, san&nbsp;Lorenzo Giustiniani come protettore. Badoer rimase presidente dell’istituto fino al 1706, quando fu&nbsp;eletto cardinale e divenne vescovo di Brescia.&nbsp;Quell’anno, per onorare il fondatore, Giannantonio&nbsp;Pellegrini eseguì un ritratto del cardinale che fu&nbsp;collocato alle Penitenti<sup>121</sup> (fig. 233). La costruzione&nbsp;della chiesa dell’istituto iniziò solo nel 1738 e fu&nbsp;terminata nel 1743. Nello stesso anno fu eseguita&nbsp;una decorazione per il soffitto e nel 1744 fu compiuta la pala dell’altar maggiore<sup>122</sup>. Sul soffitto centrale Jacopo Marieschi dipinse la Madonna con&nbsp;Bambino e san Lorenzo Giustiniani, santi titolari&nbsp;dell’istituto (fig. 66). La pala dell’altare maggiore,&nbsp;dello stesso pittore, è divisa in due zone (fig. 67). In&nbsp;quella superiore il Bambino, in seno alla madre, clà&nbsp;la corona di rose a san Domenico, che è affiancato&nbsp;da santa Caterina. La scelta del tema è dovuta al&nbsp;fatto che dal 1708 la cappella (poi chiesa) era la&nbsp;sede di una confraternita del rosario<sup>123</sup>. Maria ha lo</font></p>
</body>
</html>