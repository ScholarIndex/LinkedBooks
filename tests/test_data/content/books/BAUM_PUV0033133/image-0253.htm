<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">1 Mendicanti </font><font style="font-size:small;font-family:Times New Roman, serif;font-style:italic;">Storia della costruzione</font></p>
<p><font style="font-size:medium;font-family:Times New Roman, serif;">reparto di sinistra (che sarebbe stato nuovamente costruito più tardi nel secolo), mentre le donne&nbsp;trovavano alloggio nel reparto opposto. Il coro delle putte dell’ospedale, diventato ormai molto famoso, cantava da dietro le inferriate della stanza al&nbsp;primo piano dalla parte destra. Solo molto più tardi,&nbsp;nel 1672, quando risultava chiaro che le voci non&nbsp;venivano sentite bene in chiesa, si costruì una cantoria “come ormai avevano fatto gli altri ospedali”&nbsp;(fig. 205), la quale fu ingrandita nel 1742‘<sup>ir</sup>’ (fig. 204).&nbsp;Originariamente, la chiesa era coperta da un soffitto piano di legno; l’intemo fu illuminato da sei finestre termali, tre per ogni lato, situate nella zona fra&nbsp;la cornice e il soffitto. La volta di pietra che vediamo&nbsp;ora fu costruita molto più tardi, come verrà esposto&nbsp;in seguito. L’interno della chiesa è scandito da pilastri corinzi, che dividono i due lati in cinque campate; quelle centrali sono le più larghe mentre le&nbsp;campate laterali diventano più strette in modo simmetrico. Nasce così un effetto drammatico sulle&nbsp;parti centrali dei due lati, che viene rafforzato dall’addizione, sia a destra che a sinistra, di mezzi pilastri, per l’altra metà nascosti dietro i pilastri interi; di&nbsp;conseguenza il muro retrocede leggermente a questo punto. Per quanto sappiamo, una simile articolazione di un muro interno, che differisce dal ritmo&nbsp;classico introdotto a Venezia dal Palladio, fu adottata per la prima volta nella chiesa di San Nicolò al&nbsp;Lido, cominciata nel 1626. Il sistema di articolazione adoperato da Contin sarebbe divenuto esemplare per tutta una serie di chiese tardobarocche a&nbsp;Venezia, come Sant’Anna, una specie di variazione&nbsp;sul tema progettato dallo stesso Contin dopo il&nbsp;I</font><font style="font-size:medium;font-family:Georgia, serif;">634</font><font style="font-size:medium;font-family:Times New Roman, serif;">, e gli Scalzi, del Longhena. In San Lazzaro le&nbsp;campate centrali costituiscono i punti focali del&nbsp;muro, accentuando, in tale maniera, la funzione&nbsp;dell’edificio come chiesa ospedaliera.</font></p>
<p><font style="font-size:medium;font-family:Times New Roman, serif;">L’arredo della chiesa, come altari, monumenti funebri e dipinti, non fu finanziato dalla “cassa di fabrica” dell’ospedale. Toccava ai governatori dell’istituto mostrare la loro generosità assumendo le spese di un altare, che comportava il privilegio di poter sistemare la tomba familiare nel pavimento di fronte.&nbsp;Così nel febbraio 1639, appena finito il tetto, il go-</font></p><div></div><br clear="all"/><div></div><br clear="all"/>
<p><font style="font-size:medium;font-family:Times New Roman, serif;">255</font></p>
</body>
</html>