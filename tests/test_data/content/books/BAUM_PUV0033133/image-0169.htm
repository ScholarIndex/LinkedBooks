<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'Ospiîdaletto </font><font style="font-size:small;font-family:Times New Roman, serif;font-style:italic;">Arredo artistico</font></p>
<p><font style="font-size:medium;font-family:Times New Roman, serif;font-variant:small-caps;">Il Seicento. </font><font style="font-size:medium;font-family:Times New Roman, serif;">La seconda fase della decorazione della chiesa ebbe inizio poco prima del 1650, in seguito ai fondamentali lavori di ricostruzione, incominciati nel quarto decennio del secolo. Come ci riporta il Gualdo Priorato, primo biografo dell’artista, Pietro Liberi aveva dipinto “due quadri grandi di&nbsp;due Evangelisti” nell’Ospedaletto poco dopo il suo&nbsp;arrivo a Venezia nel 1643, sotto un nome finto, in&nbsp;un tentativo di attrarre l’attenzione dei conoscitori&nbsp;locali<sup>173</sup>. Nelle </font><font style="font-size:medium;font-family:Times New Roman, serif;font-style:italic;">Minere della pittura veneziana</font><font style="font-size:medium;font-family:Times New Roman, serif;"> del&nbsp;1664, il Boschini precisa che del Liberi ci sarebbero&nbsp;“Li quattro Evangelisti, ne’ quattro angoli della&nbsp;Chiesa”<sup>174</sup>. Allo stato attuale vediamo sulla parete&nbsp;d’ingresso tre quadri, due dei quali rappresentano&nbsp;rispettivamente </font><font style="font-size:medium;font-family:Times New Roman, serif;font-style:italic;">San Giovanni</font><font style="font-size:medium;font-family:Times New Roman, serif;"> (fig. 110) e </font><font style="font-size:medium;font-family:Times New Roman, serif;font-style:italic;">San Matteo,</font><font style="font-size:medium;font-family:Times New Roman, serif;"> mentre il terzo raffigura </font><font style="font-size:medium;font-family:Times New Roman, serif;font-style:italic;">San Marco a cui viene&nbsp;dettato il Vangelo da San Pietro e San Luca a cui&nbsp;viene raccontato la storia dell’infanzia di Gesù&nbsp;dalla Madonna.</font><font style="font-size:medium;font-family:Times New Roman, serif;"> Tutti e tre i dipinti sono incornicia</font></p>
<p><font style="font-size:medium;font-family:Times New Roman, serif;">ti in una elaborata decorazione di stucco che porta la data 1717. Recentemente il Pilo, rivendicando a&nbsp;ragione il nome dei Liberi per l’intera serie, ha stabilito che la tela centrale, con i santi Marco e Luca, è&nbsp;stata messa insieme da due quadri originariamente&nbsp;separati<sup>175</sup>. Senza dubbio questi due quadri erano&nbsp;collocati sulla parte superiore della parete di fondo&nbsp;della chiesa fino ai tardi anni 1670, quando si decise&nbsp;di ampliare il coro sopra l’aitar maggiore. Evidenziando una differenza stilistica fra i santi Marco e&nbsp;Luca, da un lato, e san Giovanni e san Matteo, dall’altra, il Pilo ha ipotizzato una precedenza cronologica della prima coppia - presentata in maniera quasi “domestica” - sulla seconda - più monumentale - spiegando così il fatto che Boschini elenca quattro evangelisti del Liberi mentre Gualdo&nbsp;Priorato ne nomina solo due. Lo studioso indica&nbsp;una data poco prima del 1649 per Marco e Luca e&nbsp;una collocazione cronologica fra il l660 e il 1664&nbsp;per Giovanni e Matteo, proposte che ci trovano&nbsp;pienamente consenzienti.</font></p>
<p><font style="font-size:medium;font-family:Times New Roman, serif;">Negli anni 1640 furono costruiti i primi due dei nuovi altari laterali<sup>176</sup>. Nel 1641 Giuseppe Raspariol,&nbsp;governatore dell’ospedale, lasciò mille ducati per&nbsp;un altare, che in seguito fu costruito fra il 1643 -anno di morte del testatore - e il 1648<sup>177</sup>. L’altare, il&nbsp;secondo a destra per chi entra, reca una pala raffigurante la </font><font style="font-size:medium;font-family:Times New Roman, serif;font-style:italic;">Madonna con il Bambino e i santi Giuseppe, Carlo Borromeo, Antonio abate e Veronica&nbsp;</font><font style="font-size:medium;font-family:Times New Roman, serif;">(fig. 97). È opera del romano Francesco Ruschi, i&nbsp;cui non numerosi dipinti preannunciano la cosiddetta setta dei “tenebrosi”, attivi a Venezia negli&nbsp;anni I</font><font style="font-size:medium;font-family:Candara, sans-serif;">66</font><font style="font-size:medium;font-family:Times New Roman, serif;">O-I</font><font style="font-size:medium;font-family:Candara, sans-serif;">68</font><font style="font-size:medium;font-family:Times New Roman, serif;">O circa. Il secondo altare in ordine di&nbsp;tempo - ora il terzo a sinistra - fu eretto per volontà&nbsp;testamentaria di un certo Bernardin della Michiela;&nbsp;dai documenti si apprende che la costruzione ebbe&nbsp;luogo fra il 1647 e il 1649<sup>178</sup>. La pala, assegnata dalle&nbsp;vecchie guide a Nicolò Renieri, fu rimpiazzata nel&nbsp;Settecento da una tela di Giuseppe Angeli. Recentemente, la vecchia pala è stata identificata con un&nbsp;dipinto conservato nella chiesa di San Girolamo&nbsp;sulle Zattere<sup>179</sup>. Il quadro, che raffigura la </font><font style="font-size:medium;font-family:Times New Roman, serif;font-style:italic;">Crocefis-sione,</font><font style="font-size:medium;font-family:Times New Roman, serif;"> è attualmente in restauro. La qualità non&nbsp;sembra altissima, e forse l’esecuzione si realizzò&nbsp;con interventi più o meno estesi della bottega dell’artista franco-fiammingo<sup>180</sup>. La pala del terzo altare&nbsp;di destra è andata perduta. Il dipinto, che&nbsp;raffigurava </font><font style="font-size:medium;font-family:Times New Roman, serif;font-style:italic;">San Filippo Neri, che celebra messa,</font><font style="font-size:medium;font-family:Times New Roman, serif;"> era&nbsp;di mano del veneziano Matteo Ponzone<sup>181</sup>, che lo&nbsp;dipinse con ogni probabilità verso il 1650 a spese di&nbsp;Giovan Battista Tirabosco<sup>182</sup>. All’inizio dell’Ottocento la pala, ormai andata in rovina<sup>183</sup>, fu sostituita&nbsp;dalla </font><font style="font-size:medium;font-family:Times New Roman, serif;font-style:italic;">Annunciazione</font><font style="font-size:medium;font-family:Times New Roman, serif;"> di Jacopo Palma il Giovane&nbsp;che vediamo tuttora sul posto<sup>184</sup>. Poco dopo - verosimilmente nel </font><font style="font-size:medium;font-family:Candara, sans-serif;">1652</font><font style="font-size:medium;font-family:Times New Roman, serif;"> - fu eseguita la pala del secondo altare a sinistra, a spese degli eredi di un&nbsp;altro governatore del pio luogo, Giovanni Gari-boldi; nell’occasione, il vecchio altare di Gerolamo</font></p><div>
<p><font style="font-size:x-small;font-family:Times New Roman, serif;">111. ERMANNO STROIFFI </font><font style="font-size:small;font-family:Times New Roman, serif;font-style:italic;">Madonna col Bambino e&nbsp;i santi Giovanni Battista,&nbsp;Antonio e Giacomo</font></p></div><br clear="all"/>
<p><font style="font-size:small;font-family:Sylfaen, serif;">171</font></p>
</body>
</html>