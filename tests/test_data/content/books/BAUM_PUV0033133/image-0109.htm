<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Georgia, serif;font-variant:small-caps;">Personaggi e momenti di vita </font><font style="font-size:small;font-family:Times New Roman, serif;font-style:italic;">Giuseppe Ellero</font></p>
<p><font style="font-size:medium;font-family:Times New Roman, serif;">discepoli e confidenti dei primi Teatini, dei primi Barnabiti, dei primi Gesuiti, anzi degli stessi fondatori san Gaetano, Gian Pietro Carafa e sant’ Ignazio.&nbsp;Quanto ai Somaschi, il loro fondatore Girolamo&nbsp;Miani e il loro primo sviluppo sono totalmente&nbsp;amalgamati con la vita degli istituti della capitale e&nbsp;del territorio veneto<sup>1</sup>. La documentazione cinquecentesca rimasta nell’Archivio IRE<sup>2</sup>, nell’Archivio di&nbsp;Stato e negli archivi degli ordini religiosi menzionati è sufficiente a provare la profonda connessione&nbsp;fra i movimenti della Riforma cattolica e la prima&nbsp;gestione laica degli ospedali e istituti veneziani.&nbsp;Sant’ Ignazio in persona e i primi Gesuiti esercitano&nbsp;un influsso diretto sui governatori degli Incurabili,&nbsp;Pietro Contarini e Andrea Lipomano; i Gesuiti ispirano ancora la fondazione dei Catecumeni (1557) e&nbsp;quella delle Zitelle (1559) nonché quella del Soccorso (1578): riguardo a quest’ultima, si crede che&nbsp;la conversione della cortigiana poetessa Veronica&nbsp;Franco sia stata opera di un gesuita e comunque nei&nbsp;primi libri contabili di quell’istituto si nota la presenza continua di Federico Contarini, grande amico&nbsp;dei Gesuiti<sup>3</sup>. I Gesuiti sono consultati spesso dai&nbsp;Derelitti per questioni riguardanti la disciplina delle&nbsp;figlie dell’ospedale o per l’interpretazione della&nbsp;volontà testamentaria dei benefattori<sup>4</sup>; sono i Gesuiti che esaminano i catecumeni, ospiti del nuovo&nbsp;istituto a San Gregorio nei pressi della casa professa&nbsp;di Santa Maria dell’Umiltà<sup>5</sup>.</font></p>
<p><font style="font-size:medium;font-family:Times New Roman, serif;">Le governatrici dei Derelitti e delle Zitelle, fra cui la famosa Andriana Contarini, Isabella Grimani, Isa-betta Loredan, dapprima discepole entusiaste dei&nbsp;Barnabiti, dopo il bando di questi continuavano a&nbsp;confessarsi dai Gesuiti, come affermano esse stesse&nbsp;in alcune lettere rimaste nell’archivio dei Barnabiti&nbsp;di Milano<sup>6</sup>. Esse parlano della nuova opera delle&nbsp;Zitelle, senza accennare al peso avuto da Benedetto Palmio, gesuita di Padova, nella fondazione dell’istituto, e invece ribadendo i legami con i Barnabiti e le Angeliche, alle quali vogliono appellarsi per&nbsp;fare le prime regole disciplinari per le Zitelle. È&nbsp;verosimile che il capitolare del Soccorso (1581) sia&nbsp;stato scritto da un gesuita, ma è certo che quello&nbsp;delle Zitelle fu steso di proprio pugno da Benedetto&nbsp;Palmio. Questi testi rivelano la preoccupazione di&nbsp;quei padri di formare una classe femminile fervente&nbsp;e preparata, disponibile anche a tempo pieno ad&nbsp;espletare un impegno di alta responsabilità educativa. Non è casuale che il cardinale Agostino Valier,&nbsp;sul finire del secolo, dedichi una sua operetta, </font><font style="font-size:medium;font-family:Times New Roman, serif;font-style:italic;">Libri&nbsp;d’istruzione per le Vergini, vedove, e maritate,</font><font style="font-size:medium;font-family:Times New Roman, serif;"> edita&nbsp;a Padova<sup>7</sup>, proprio ad Andriana Contarini, della&nbsp;quale esalta la devozione e l’attività educativa, additandola ad esempio per tutte le gentildonne veneziane. Un elogio che concludeva in bellezza la&nbsp;serie di panegirici di donne spirituali che avevano&nbsp;attirato l’attenzione di umanisti quali Francesco&nbsp;Giorgi e Guglielmo Postello<sup>8</sup>. Per non dire di quelle&nbsp;priore o residenti a tempo pieno nei reparti femminili di ospedali e istituti, che ebbero lungo il Cinquecento un certo fascino spirituale con il plauso&nbsp;delle congregazioni preposte: Elisabetta Capello&nbsp;alla Pietà, Elisabetta da Fermo agli Incurabili, Laura&nbsp;Pasqualigo e Violante Canal ai Derelitti, e per ultima Marina Bernardo, sorella di Andriana Contarini,&nbsp;che dedicò tutta la sua vita alla direzione delle Zitelle (dal 1563 al </font><font style="font-size:medium;font-family:Georgia, serif;">1606</font><font style="font-size:medium;font-family:Times New Roman, serif;">), lasciando tutta la sua eredità&nbsp;alla pia casa e disponendo di essere sepolta nella&nbsp;chiesa delle Zitelle vestita dell’abito delle figlie del&nbsp;luogo. Fra le pieghe di un quaderno di minute spese appartenuto certamente a lei come priora è rimasto un foglietto di pochi centimetri con questa preghiera: “Signor jesu christo, dammi che jo rinieghi&nbsp;et avvilisca et dispregi me stesso, di maniera che&nbsp;nelle prosperità, et in tutte le cose che dilettano&nbsp;temporalmente jo dechini et mi guardi dal male, et&nbsp;nulla cerchi se non il solo honor tuo, et che rinun-tiando al proprio volere, et a te, et per te, ad ogni&nbsp;creatura obedisca. Dammi anco che io toglia la croce mia, et per me stesso prenda delle afflitioni, et&nbsp;pene et che jo con patientia sostenga quelle che mi&nbsp;fossero date, et facte da altri, et che avendo compassione nelle sue necesità al prossimo, jo non resti&nbsp;in ogni aversità di fargli bene. Concedime anco che&nbsp;imitando le tue vestigie, ti seguiti et conformandomi alla tua vita, et venendoti dietro, finalmente pervenga alla patria superna. Amen”<sup>9</sup>. Essa esprime il&nbsp;perfezionismo ascetico dei primi barnabiti e l’obbedienza totale ignaziana, vista però, quest’ultima,&nbsp;nella prospettiva dell’amore del prossimo, come&nbsp;obbedienza cieca “ad ogni creatura”.</font></p>
<p><font style="font-size:medium;font-family:Times New Roman, serif;">L’influsso dei Barnabiti e dei Gesuiti sulle donne della carità veneziana viene bilanciato da quello&nbsp;avuto sui governatori dai Somaschi e Teatini, i quali&nbsp;vissero per alcuni dei primi anni della loro vicenda&nbsp;(dal 1547 al 1555) in fusione giuridica per volere di&nbsp;Paolo IV, Carafa, cofondatore dei Teatini e direttore&nbsp;spirituale del fondatore dei Somaschi, san Girolamo Miani. La loro attività sembra rivolgersi più specificatamente ai governatori maschi, ai maestri e&nbsp;istruttori dei ragazzi, anziché alle comunità femminili. Una schiera di nobili e cittadini, avvocati, commercianti e artigiani sono fra i fondatori sia degli&nbsp;Incurabili che dei Derelitti, molti essendo adepti&nbsp;della Compagnia del Divino Amore, che è a sua&nbsp;volta il retroterra storico della nascita dei due ordini&nbsp;religiosi.</font></p>
<p><font style="font-size:medium;font-family:Times New Roman, serif;">Lorenzo Lotto, presente ai Derelitti fin dal 1532<sup>10</sup> e forse fin dall’anno 1528 in cui sorge l’ospedale<sup>11</sup>,&nbsp;non si può dire estraneo alla spiritualità della Compagnia del Divino Amore. È comunque provato&nbsp;abbondantemente — nel suo libro di spese quotidiane - il frequente rapporto con alcuni governatori&nbsp;dell’ospedale, quali Gian Maria Giunti, Vettor de&nbsp;Lorenzo, Vettor Rotta, Marc’Antonio Raspi, Zuan&nbsp;Gerolamo Grillo e specialmente Vincenzo Frizier,</font></p>
</body>
</html>