<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Tahoma, sans-serif;font-style:italic;">:-nt</font><font style="font-size:x-small;font-family:Times New Roman, serif;"> ■-· ».</font></p>
<p><font style="font-size:x-small;font-family:Times New Roman, serif;font-variant:small-caps;">Personaggi e momenti di vita </font><font style="font-size:small;font-family:Times New Roman, serif;font-style:italic;">Giuseppe Ellero</font></p>
<p><font style="font-size:medium;font-family:Times New Roman, serif;">popolazione adulta in gran parte, difficilmente adattabile a una disciplina e a un orario di comunità, per cui nella casa dei Catecumeni le categorie di&nbsp;persone sono tenute più separate possibile: gli infanti possono restare con le loro madri nel reparto&nbsp;delle donne, tutto a sé stante e ben isolato da quello&nbsp;maschile e dove per altro le maritate sono tenute&nbsp;separate dalle nubili; nel reparto maschile gli adulti&nbsp;sono separati dai giovani, i turchi sono separati&nbsp;dagli Ebrei e, sempre, i neofiti sono separati dai&nbsp;catecumeni<sup>53</sup>. Il priore è un sacerdote, spesso di&nbsp;provenienza slava (Comacich, Plichich, Drasich&nbsp;sono alcuni nomi), conoscitore possibilmente di&nbsp;lingue slave e orientali; nel Settecento un padre&nbsp;armeno viene a catechizzare i neofiti di lingua turca. L’influenza del clero e del patriarca nelle congregazioni che amministrano la casa si fa sentire&nbsp;nella scelta delle professioni dei pochi giovani convertiti: qui, infatti, più che negli ospedali, si riesce&nbsp;ad avviare qualche neofita alla carriera ecclesiastica, per cui la casa si sobbarca delle annualità gravose (fino a cento ducati) per mantenere i figli nei&nbsp;seminari di Murano o di Padova, di Ceneda.</font></p>
<p><font style="font-size:medium;font-family:Times New Roman, serif;">A sfogliare l’archivio dei Catecumeni si ha qualche sorpresa, come quando si viene a leggere che il&nbsp;celebre librettista di Mozart, Lorenzo Da Ponte, era&nbsp;figlio della casa e questa pagò per anni il mantenimento suo e di altri due fratelli, Girolamo e Luigi,&nbsp;nei seminari di Ceneda e Portogaiaro: dagli inventari di vestiario e di libri pagati dalla casa negli anni&nbsp;1763-1773 si può conoscere il titolo dei manuali&nbsp;scolastici e della letteratura su cui si formò la mente&nbsp;dell’autore del </font><font style="font-size:medium;font-family:Times New Roman, serif;font-style:italic;">Don Giovanni</font><font style="font-size:medium;font-family:Times New Roman, serif;">, figlio di Geremia&nbsp;Conegliano, ebreo di Ceneda, convertito dal vescovo del luogo Lorenzo da Ponte<sup>54</sup>. A pagare la retta&nbsp;del catecumeno era spesso un patrizio, che poi trasferiva il suo nome al neofita: così avvenne nel&nbsp;Settecento per un buon numero di mori, cioè di&nbsp;razza nera, che erano già a servizio dei ricchi di&nbsp;Venezia e di altre città d’Italia. Carlo Grimani fu&nbsp;chiamato e “Farinello” fu soprannominato il moro&nbsp;che era stato posto ai Catecumeni dietro pagamento di una retta di sessanta ducati annui dal famoso&nbsp;castrato Carlo Broschi detto Farinello, e una volta&nbsp;battezzato, nel 1763, fu mandato a servire in casa di&nbsp;sua madre a Napoli<sup>55</sup>.</font></p>
<p><font style="font-size:small;font-family:Times New Roman, serif;font-weight:bold;font-variant:small-caps;">Le </font><font style="font-size:small;font-family:Times New Roman, serif;font-variant:small-caps;">infermerie. </font><font style="font-size:medium;font-family:Times New Roman, serif;">Dopo aver tratteggiato alcuni personaggi e aspetti delle comunità assistenziali veneziane dell’epoca moderna, non resta che sorvolare sulla vita quotidiana delle “infermerie”, che troviamo con caratteristiche quasi identiche nei tre ospedali degli Incurabili, dei Derelitti e dei Mendicanti.&nbsp;La specialità di destinazione fra i tre non è sempre&nbsp;rispettata, ma, per statuto, agli Incurabili dovrebbero entrare solo i malati contagiosi, ai Derelitti i feriti&nbsp;e i febbricitanti, ai Mendicanti Í vecchi e i malati&nbsp;cronici. Le infermerie sono distinte in due reparti,&nbsp;quello maschile e quello femminile, di solito al piano terra. Ai Mendicanti e ai Derelitti si parla di un&nbsp;reparto separato per i “mentecatti”, ma si tratta di&nbsp;casi isolati nel tempo e di piccoli spazi che, all’oc-correnza, servono da cella di reclusione per gli indisciplinati. Anche i sacerdoti malati trovano, nel&nbsp;Settecento ai Derelitti, un loro spazio autonomo<sup>56</sup>.&nbsp;Nelle infermerie i poveri vengono di solito a curarsi&nbsp;dalla febbre o da malattie transitorie, e pertanto la&nbsp;cartella clinica<sup>57</sup> annota solo il giorno d’entrata, i&nbsp;giorni di cura, la febbre, la dieta e il giorno tu uscita.&nbsp;Molti sono, e in maggioranza ragazzi, i tignosi che&nbsp;vengono a curarsi ai Derelitti e ai Mendicanti, fermandosi giusto lo spazio della settimana che occorre per curarsi: i padri somaschi, per antica consegna del loro fondatore, si prodigano nel curare la&nbsp;“tegna” o “rogna”, col taglio dei capelli, il lavaggio&nbsp;ripetuto e l’applicazione di polvere e cerotti<sup>58</sup>. Per&nbsp;alcune notti si dà rifugio, in un locale disadorno e&nbsp;separato, a pellegrini e vagabondi, e ciò è quanto è&nbsp;rimasto della tradizione medievale dell’ospizio albergo dei poveri: “si alloggiano per tre notti poveri&nbsp;pellegrini e pellegrine, dandosi loro pane e vino”<sup>59</sup>.&nbsp;Nelle infermerie dei malati, dove operano quotidianamente un medico e un sottomedico e saltuariamente un cerusico o chirurgo, i capi danno l’autorizzazione, dopo aver consultato i gesuiti, a fare&nbsp;qualche esperimento di anatomia<sup>60</sup> o di vaccinazione<sup>61</sup>. Un infermiere salariato e una infermiera portano il peso e la responsabilità operativa dei due&nbsp;reparti, mentre si adoprano alcune orfane del luogo, alle quali il medico ha dato qualche lezione di&nbsp;medicina<sup>62</sup>. Vicino alle infermerie, sempre al piano&nbsp;terra e con accesso al pubblico, vi è una farmacia o&nbsp;spezieria (famosa è quella dell’Ospedaletto, all’insegna “del Mondo”), il cui speziale è pronto a intervenire quotidianamente per i salassi, i clisteri, le&nbsp;medicazioni, le applicazioni di unguenti. Infine, i&nbsp;tre sacerdoti somaschi sono impegnati a tempo&nbsp;pieno nell’assistere i malati, nell’intrattenerli con&nbsp;preghiere e lezioni di catechismo, nell’amministrazione dei sacramenti.</font></p>
<p><font style="font-size:medium;font-family:Times New Roman, serif;">La situazione igienica delle infermerie è scarsa ma non trascurata: i medici sono quelli che sollecitano&nbsp;di tempo in tempo la riforma dei reparti, e cioè il&nbsp;rifacimento totale dei tramezzi o baldacchini di tavola che separano letto da letto per riparare i malati&nbsp;dal freddo, dovendosi tenere le finestre aperte per&nbsp;purificare l’aria da odori di ogni sorta<sup>63</sup>. Tra l’altro,&nbsp;d’inverno si accendevano gran fuochi nella cucina&nbsp;attigua all’infermeria, tanto che i governatori scrivono nel 1723 “non senza miracolo della divina Provvidenza esser corsi molti anni illesa dal pericolo del&nbsp;foco l’infermeria degl’Homini e la Chiesa nostra attaccata”. Sempre all’Ospedaletto, l’anno 1728 si&nbsp;chiedono perizie a proti e protomedici per risolvere&nbsp;il problema dell’aria. Domenico Rossi propone di&nbsp;far due finestre nel muro che divide le due inferme-</font></p>
<p><font style="font-size:small;font-family:Tahoma, sans-serif;">118</font></p>
</body>
</html>