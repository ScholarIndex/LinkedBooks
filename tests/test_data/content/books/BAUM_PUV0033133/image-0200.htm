<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Times New Roman, serif;font-variant:small-caps;">La </font><font style="font-size:x-small;font-family:Palatino Linotype, serif;font-variant:small-caps;">Pietà</font></p>
<p><font style="font-size:small;font-family:Times New Roman, serif;font-style:italic;">Stona della costruzione</font></p><div></div><br clear="all"/>
<p><font style="font-size:medium;font-family:Times New Roman, serif;">quel tempo dominanti sulla teoria della proporzione. Poiché i rapporti della chiesa non concordavano con il “mezzo aritmetico” né con quello “armonico”, essi ritenevano che l’edificio dovesse essere rialzato di sei piedi. Come appare dalla costruzione&nbsp;attuale, non si diede retta a quella critica e sia il&nbsp;doge che i governatori dell’ospedale misero Massari in condizione di portare a compimento il progetto<sup>37</sup>.</font></p>
<p><font style="font-size:medium;font-family:Times New Roman, serif;">La posa della prima pietra ebbe solennemente luogo il 18 maggio 1745<sup>38</sup>. I lavori iniziarono con la cappella maggiore<sup>39</sup>. Per le fondamenta i governatori ottennero dal doge di prelevare legname dall’Arsenale. Provvisoriamente, i costi di costruzione&nbsp;furono coperti con quarantamila ducati che l’ospedale, nel 1731, aveva depositato come investimento&nbsp;presso la Scuola di San Rocco<sup>40</sup>. Nel 1747 si era già&nbsp;giunti alla facciata ed erano già intagliati i primi&nbsp;capitelli per l’interno. Appena due anni dopo si&nbsp;lavorava al tetto, che fu ultimato nel giugno 1750.&nbsp;Con le impalcature già utilizzate per il tetto fu eseguito il soffitto in marmorino. Poco dopo si decise di&nbsp;ricorrere a un buon pittore per la “pittura a fresco&nbsp;nel grande ovado di mezzo al soffitto di detta chiesa&nbsp;et altre di minor grandezza sopra l’altar maggiore...”<sup>41</sup>.</font></p>
<p><font style="font-size:medium;font-family:Times New Roman, serif;">Durante i lavori alla chiesa, nelle riunioni dei governatori si parlava sempre più spesso dell’“angu-stie di abitazione delle figlie”. L’impianto della nuova infermeria fu discusso nel 1747 e gli stabili a sinistra della nuova chiesa dovettero essere abbattuti<sup>42</sup>. Tuttavia per l’attuazione di questo piano non&nbsp;c’era denaro sufficiente. Il capitale depositato nella&nbsp;Scuola di San Rocco veniva utilizzato esclusiva-mente per la chiesa. Lentamente anche questa fonte si estinse, sicché il completamento definitivo&nbsp;della chiesa venne ben presto trascurato. Si cercò di&nbsp;impiegare al meglio il denaro restante e di dar corso&nbsp;solo a quei lavori che si rivelassero necessari per&nbsp;rendere ufficiabile la chiesa il più presto possibile.&nbsp;Così i deputati sopra la fabbrica decisero, nel 1751,&nbsp;di costruire la sagrestia e, mediante un passaggio,&nbsp;di stabilire un collegamento tra la chiesa e il luogo&nbsp;delle figlie<sup>43</sup>. Si fecero nuovi bandii e l’altare maggiore fu completato al più presto.</font></p>
<p><font style="font-size:medium;font-family:Times New Roman, serif;">Nei dieci anni seguenti si provvide alla decorazione interna della chiesa. Questa fu finanziata in gran&nbsp;parte da privati cittadini. Intanto, esauriti i fondi&nbsp;dell’ospedale, i governatori sperarono di poter ultimare la chiesa con l’aiuto di elemosine e mediante&nbsp;prestiti. Lo stesso Tiepolo, che poco prima era stato pagato per i suoi affreschi in chiesa dai deputati sopra la fabbrica, fornì all’ospedale un prestito di seimila ducati<sup>44</sup>. Finalmente la chiesa poté essere consacrata il 14 settembre 1760, un’occasione&nbsp;celebrata con tre giorni di messe speciali e concer--ti, che furono assistiti dal Primicerio di San Marco&nbsp;e dal doge<sup>45</sup>.</font></p>
<p><font style="font-size:medium;font-family:Times New Roman, serif;">In un articolo della </font><font style="font-size:medium;font-family:Times New Roman, serif;font-style:italic;">Gazzetta Veneta</font><font style="font-size:medium;font-family:Times New Roman, serif;"> del 20 settembre 1760, dedicato alle festività di quei giorni, l’opera del Massari fu elogiata soprattutto per il “sentire la chiara ed amionica riuscita che fa in quel nuovo&nbsp;tempio la Musica”<sup>46</sup>. Sia le qualità architettoniche&nbsp;della chiesa che i meriti acustici dell’edificio vennero altresì ammirati in una poesia contemporanea, di&nbsp;autore ignoto, che scriveva “che l’architetto bravo&nbsp;con rason / atri, piani, lunette, fenestrelle / l’à fabri-</font></p>
<p><font style="font-size:small;font-family:Consolas, monospace;">202</font></p>
</body>
</html>