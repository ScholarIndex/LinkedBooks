<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'Ospedaletto </font><font style="font-size:small;font-family:Times New Roman, serif;font-style:italic;">Arredo artistico</font></p><div>
<p><font style="font-size:small;font-family:Times New Roman, serif;">115. PIETER DE COSTER </font><font style="font-size:small;font-family:Times New Roman, serif;font-style:italic;">Allegoria di Venezia in atto di&nbsp;venerare un’immagine della&nbsp;Vergine e confortata&nbsp;dalla Religione</font></p></div><br clear="all"/>
<p><font style="font-size:medium;font-family:Times New Roman, serif;">zione, che costituisce veramente un caso eccezionale nelle vicende storiografiche della pittura del Settecento veneziano: un unico documento è&nbsp;emerso finora da mettere in relazione — sebbene&nbsp;solo in modo indiretto - con il ciclo; le antiche fonti&nbsp;stampate forniscono notizie che non sembrano&nbsp;inequivocabilmente chiare, e, infine, i dipinti stessi&nbsp;si presentano di difficile lettura critica perché, come&nbsp;vedremo, sono quasi tutte opere della prima gioventù dei rispettivi artisti. Detto questo, presentiamo subito i due testi che devono stare alla&nbsp;base di ogni indagine sul ciclo. Nella sua monografia di Gregorio Lazzarini, del 1732, Vincenzo da&nbsp;Canal annotava, parlando dello stile vigoroso del&nbsp;giovane Giovan Battista Tiepolo: “Ciò appare negli&nbsp;Appostoli che in età d’anni diciannove dipinse sopra le nicchie della chiesa dell’Ospedaletto”<sup>200</sup>. Da&nbsp;Canal non ci riferisce in quali soprarchi siano situati&nbsp;questi “Appostoli”, né rivela di quante figure si tratti; notiamo comunque subito che, stando alla fonte,&nbsp;almeno quattro “Appostoli” sono di mano del Tiepolo, poiché l’autore parla di più “nicchie” e le&nbsp;figure — tranne una, che è sicuramente non attribuibile al Tiepolo - sono raffigurate in coppie&nbsp;sopra gli archi. L’altro testo è più preciso ma tratta,&nbsp;purtroppo, solo di alcuni dei soprarchi della parte&nbsp;destra. L’autore è Anton Maria Zanetti, che scriveva,&nbsp;nella sua guida di Venezia del 1733: “Alla sinistra&nbsp;delPAltar maggiore la tavola con la B.V., e San Filippo Neri è di Matteo Ponzone. Le due figure ne-gl’angoli di sopra sono di Nicola Grassi. Sopra il&nbsp;pulpito li due Profeti sono di Giovan Battista Tiepolo. Segue la tavola con la B.V., S. Giuseppe, ed altri&nbsp;Santi, ed è di Francesco Ruschi, e li due Profeti al di&nbsp;sopra sono di Nicola Grassi&quot;<sup>201</sup>.</font></p>
<p><font style="font-size:medium;font-family:Times New Roman, serif;">Le identificazioni, da parte di Da Canal e Zanetti, delle varie figure come apostoli e profeti, invitano&nbsp;per primo a un’analisi iconografica del ciclo. È certamente da presumere che i pennacchi costituiscano un programma coerente, se non altro per il fatto&nbsp;che altri cicli di questo tipo, rappresentanti un’unità&nbsp;iconografica di semplice lettura e databili fra la fine&nbsp;del Sei e l’inizio del Settecento, si possono trovare&nbsp;in almeno quattro chiese veneziane<sup>202</sup>. Un esempio&nbsp;molto istruttivo è costituito dalla serie nella chiesa&nbsp;di San Marziale. Sopra i sei altari, tre ad ogni lato,&nbsp;sono collocate dodici figure: quattro profeti (sopra i&nbsp;primi altari a destra e sinistra), quattro evangelisti&nbsp;(sopra i due altari di mezzo) e quattro dottori della&nbsp;chiesa (sopra gli ultimi due altari). Si può ragionevolmente supporre che i pennacchi dell’Ospedalet-to presentino un simile programma iconografico. E&nbsp;infatti, partendo dalla tribuna, la sequenza sembra&nbsp;inizialmente molto logica. I primi pennacchi, a destra e a sinistra dell’aitar maggiore, rappresentano&nbsp;rispettivamente i dottori Gregorio e Ambrogio, e&nbsp;Girolamo e Agostino (fig. 117). Le due coppie vicine, sopra le pale del Palma (che sostituisce il Ponzone) e dell’Angeli (rimpiazzante il Renieri), mostrano i quattro evangelisti Marco e Luca, Giovanni&nbsp;e Matteo. Fino a questo punto, lo schema è identico&nbsp;a quello che abbiamo incontrato a San Marziale.&nbsp;Negli altri soprarchi, invece, è stata adottata un’altra&nbsp;sequenza. Il principio di raggruppamento delle figure in coppie, che si trovano dirimpetto l’una all’altra, è stato abbandonato in favore di un sistema&nbsp;lineare, che si legge lungo una stessa parete. Dalla&nbsp;parte sinistra, questo principio si verifica molto&nbsp;chiaramente: le otto figure che occupano i quattro&nbsp;rimanenti soprarchi raffigurano altrettanti apostoli,&nbsp;identificabili nei santi Pietro e Paolo (fig. 118), Andrea e Giacomo Maggiore, Giuda Taddeo e Tommaso e Giovanni Apostolo e Mattia<sup>203</sup>. Perché soltanto otto invece di dodici apostoli? In realtà non&nbsp;c’è nulla di strano perché il numero di apostoli in&nbsp;cicli del genere era molto variabile<sup>201</sup>, ma ciononostante si potrebbe ipotizzare — come ha sempre&nbsp;fatto la critica finora - che gli altri quattro santi&nbsp;siano raffigurati sulla parete opposta. Questo ragionamento incontra tuttavia notevoli difficoltà. Prima&nbsp;di continuare la nostra analisi, dobbiamo rammentare un’acuta osservazione, fatta non molto tempo&nbsp;fa dalla Zava Boccazzi. Dopo un’attenta lettura delle vecchie guide dell’Ospedaletto, la studiosa scoprì che la terza coppia della parte sinistra (sempre&nbsp;guardando dall’altar maggiore verso l’ingresso),&nbsp;raffigurante il </font><font style="font-size:medium;font-family:Times New Roman, serif;font-style:italic;">Sacrificio dlsacco,</font><font style="font-size:medium;font-family:Times New Roman, serif;"> aveva cambiato</font></p>
<p><font style="font-size:small;font-family:Times New Roman, serif;font-weight:bold;">174</font></p>
</body>
</html>