<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Palatino Linotype, serif;font-variant:small-caps;">L'attività musicale </font><font style="font-size:small;font-family:Georgia, serif;font-style:italic;">Denis Arnold</font></p><div>
<p><font style="font-size:x-small;font-family:Palatino Linotype, serif;">59. GIOVAN BATTISTA TIEPOLO&nbsp;</font><font style="font-size:x-small;font-family:Georgia, serif;font-style:italic;">Incoronazione della Vergine&nbsp;</font><font style="font-size:small;font-family:Palatino Linotype, serif;">particolare</font></p></div><br clear="all"/>
<p><font style="font-size:small;font-family:Palatino Linotype, serif;">altri paesi); esiste tuttavia una raccolta di mottetti composta espressamente per i Mendicanti, come&nbsp;appare dalla dedica: “Acquistarono qualità di tributo questi miei Caratteri Musicali, quando con segni&nbsp;di benignissimo compiacimento furono da V.S.&nbsp;Clarissima ascoltati, onde haverei mancato à i ritti&nbsp;della Giustizia, e à termini de miei doveri, sè altrove&nbsp;io indrizzati gl’havessi, che all’Erario del suo autorevole patrocinio, il quale com’è generosamente&nbsp;impiegato al sollevo della Casa de Mendicanti,. &amp;&nbsp;all’applauso del Choro, sostenendo con tutta applicatione la Carica di Governator di quella, e protet-tor di questo, così questi componimenti medesimi&nbsp;scampati dalla mia penna per esercitio delle allieve&nbsp;del luogo riconoscono per lor Mecenate la persona&nbsp;di V.S. Clarissima...”<sup>4</sup>. Le composizioni stesse ne&nbsp;sono prova. I mottetti sono ventuno e tutti, tranne&nbsp;due, per soprano o contralto. Le caratteristiche dei&nbsp;testi li rendono adatti sia per il “de sacramento” che&nbsp;per il “de Beata Vergine”. C’è un “Regina Coeli” per&nbsp;contralto e “tiorba”. Lo stile vocalico rispecchia&nbsp;quello delle canzoni popolari dell’epoca, con raggiunta di un certo numero di abbellimenti. È impossibile che questi mottetti non fossero stati scritti per&nbsp;essere eseguiti davanti a un pubblico. È pur vero&nbsp;che non richiedono grande virtuosismo e che non&nbsp;si possono considerare affatto secolari. Tuttavia,&nbsp;sono stati composti allo scopo di colpire gli ascoltatori, cioè i fedeli della cappella dei Mendicanti. Non&nbsp;si può escludere che qualcuno si recasse ai Mendicanti proprio per poter sentire questa bella musica:&nbsp;le ragazze che cantavano i mottetti contribuivano&nbsp;così al proprio mantenimento. Monferrato si dimise&nbsp;quando venne eletto maestro di cappella della basilica, non tanto perché i suoi impegni fossero aumentati, ma piuttosto perché la consuetudine voleva che un maestro di cappella di San Marco si considerasse al di sopra delle altre organizzazioni musicali della città. I Mendicanti utilizzavano cantori e&nbsp;musicisti di San Marco con tale frequenza che sarebbe stato spiacevole per il loro maestro avere&nbsp;questo potere in mano: di solito era il vicemaestro&nbsp;che ricopriva tale molo. Giovanni Legrenzi, successore di Monferrato ai Mendicanti, proveniva infatti&nbsp;da fuori città. Egli era per molti versi l’ideale, almeno come compositore. Aveva diretto le scuole musicali di varie confraternite religiose e chiese dell’Emilia e della Lombardia, tra cui Santa Maria Maggiore a Bergamo. Approdò a Venezia probabilmente&nbsp;verso il 1670 per comporre opere teatrali, ma ben&nbsp;presto si trovò coinvolto nelle attività dell’Ospeda-letto e della chiesa della Fava<sup>5</sup>. Aveva composto&nbsp;alcune </font><font style="font-size:small;font-family:Palatino Linotype, serif;font-weight:bold;font-style:italic;">Acclamazioni clivote a voce sola</font><font style="font-size:small;font-family:Palatino Linotype, serif;"> in stile abbastanza simile a quello dei mottetti di Monferrato&nbsp;e, nonostante venissero pubblicate a Bologna nel&nbsp;I</font><font style="font-size:medium;font-family:Georgia, serif;">67</font><font style="font-size:small;font-family:Palatino Linotype, serif;">O, non c’è ragione di dubitare che egli abbia&nbsp;continuato a comporre sulla stessa vena per i Mendicanti, visto che la raccolta postuma di </font><font style="font-size:small;font-family:Palatino Linotype, serif;font-weight:bold;font-style:italic;">Mottetti</font></p>
<p><font style="font-size:small;font-family:Palatino Linotype, serif;font-weight:bold;font-style:italic;">sacri a voce sola</font><font style="font-size:small;font-family:Palatino Linotype, serif;"> non contiene solo musica per San Marco, di cui anch’egli divenne in seguito maestro&nbsp;di cappella.</font></p>
<p><font style="font-size:small;font-family:Palatino Linotype, serif;">Legrenzi rappresentò anche meglio di Monferrato un cambiamento nella considerazione di cui la&nbsp;musica godeva negli ospedali. Egli era un forestiero&nbsp;in Venezia e al contempo un compositore d’opera&nbsp;conosciuto. Le sue opere erano state scritte, oltre&nbsp;che per i teatri di Venezia, anche per Mantova,&nbsp;Napoli e altre città. Questa sarebbe stata la prassi&nbsp;futura, non però del futuro immediato, perché alla&nbsp;Pietà erano ben contenti di avere i fratelli Spada,&nbsp;rispettivamente come maestro e organista, che erano stati musicisti di rilievo della basilica nel periodo&nbsp;I</font><font style="font-size:medium;font-family:Georgia, serif;">69</font><font style="font-size:small;font-family:Palatino Linotype, serif;">O-I</font><font style="font-size:medium;font-family:Georgia, serif;">7</font><font style="font-size:small;font-family:Palatino Linotype, serif;">OO. Quando nel 1682 Legrenzi, com’era&nbsp;consuetudine, si dimise in seguito alla nomina a&nbsp;maestro di San Marco, ci volle tempo prima che il&nbsp;collegio dei governatori dei Mendicanti nominasse,&nbsp;nel 1085, l’allora vicemaestro, Giovanni Domenico&nbsp;Partenio. All’Ospedaletto non c’erano personaggi&nbsp;di rilievo (verso la fine del secolo era stato assunto&nbsp;Giovanni Benedetto Vinacesi, uno degli organisti di&nbsp;San Marco); anche agli Incurabili il maestro di coro&nbsp;era un organista di San Marco, Carlo Francesco Pol-larolo. È interessante notare come sia Partenio che&nbsp;Pollarolo fossero abili compositori d’opera e che&nbsp;anche Vinacesi abbia tentato di comporre per i teatri veneziani.</font></p>
<p><font style="font-size:small;font-family:Georgia, serif;font-variant:small-caps;">La </font><font style="font-size:small;font-family:Palatino Linotype, serif;font-variant:small-caps;">Pietà dopo il </font><font style="font-size:small;font-family:Palatino Linotype, serif;">1700. </font><font style="font-size:small;font-family:Palatino Linotype, serif;font-variant:small-caps;">Gasparini e Vivaldi. </font><font style="font-size:small;font-family:Palatino Linotype, serif;">L’iniziativa fu presa nel 1701 quando alla Pietà nominarono Francesco Gasparini come maestro. Non c’erano&nbsp;dubbi su cosa cercassero i governatori. All’epoca&nbsp;degli Spada avevano scoperto che quando la musica era buona c’era “numerosissimo il concorso”,&nbsp;numeroso al punto da rendere considerevole la&nbsp;quantità di denaro raccolto con le offerte. Mentre&nbsp;fino ad allora il maestro veniva pagato saltuariamente, i fondi raccolti dalla cappella consentirono&nbsp;di dare uno stipendio regolare e dignitoso al maestro e all’organista, mentre i componenti del coro si&nbsp;dividevano tra loro la metà di quanto raccolto. Far&nbsp;parte del coro divenne un onore, un onore redditizio<sup>6</sup>. Francesco Gasparini, famoso compositore d’opera, veniva da Roma. Fu ben contento di trasferirsi&nbsp;a Venezia e di ricevere uno stipendio modesto di&nbsp;soli duecento ducati<sup>7</sup>, forse perché avrebbe avuto&nbsp;la possibilità di scrivere liberamente opere per i&nbsp;teatri veneziani, cosa che in effetti cominciò a fare.&nbsp;Entro un anno, aveva composto </font><font style="font-size:small;font-family:Palatino Linotype, serif;font-weight:bold;font-style:italic;">Tiberio Imperatore&nbsp;d’Oriente</font><font style="font-size:small;font-family:Palatino Linotype, serif;"> per il teatro di Sant’Angelo; nel 1703&nbsp;scrisse </font><font style="font-size:small;font-family:Palatino Linotype, serif;font-weight:bold;font-style:italic;">II miglior d'ogni amore per il peggiore d’ogni&nbsp;odio,</font><font style="font-size:small;font-family:Palatino Linotype, serif;"> rappresentato al teatro di San Cassiano. L’anno seguente, nello stesso teatro, si tenne la prima di&nbsp;</font><font style="font-size:small;font-family:Palatino Linotype, serif;font-weight:bold;font-style:italic;">La fede tradita e vendicata,</font><font style="font-size:small;font-family:Palatino Linotype, serif;"> mentre nella stessa stagione apparve </font><font style="font-size:small;font-family:Palatino Linotype, serif;font-weight:bold;font-style:italic;">La maschera levata al vitio,</font><font style="font-size:small;font-family:Palatino Linotype, serif;"> e così&nbsp;via. Lo stipendio alla Pietà era chiaramente simbolico: in realtà Gasparini fece la propria fortuna in</font></p>
<p><font style="font-size:small;font-family:Sylfaen, serif;">100</font></p>
</body>
</html>