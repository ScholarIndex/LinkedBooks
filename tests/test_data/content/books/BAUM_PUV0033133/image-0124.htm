<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Times New Roman, serif;font-variant:small-caps;">Un epilogo settecentesco </font><font style="font-size:small;font-family:Times New Roman, serif;font-weight:bold;font-style:italic;">Giuliana Marcolini</font></p>
<p><font style="font-size:small;font-family:Times New Roman, serif;font-variant:small-caps;">“L’essere al laico”. </font><font style="font-size:medium;font-family:Times New Roman, serif;">Il mostrarsi di “essere al laico” fu una delle prime preoccupazioni del fondatore dell’istituzione, il patriarca Badoer; allorché l’abate Paolo Contarmi, che aveva preso il posto di&nbsp;Badoer come presidente perpetuo, decise che le&nbsp;donne ospitate vestissero in modo uniforme, il&nbsp;Badoer, da Brescia, gli inviò una lettera in cui&nbsp;manifestava il timore che il provvedimento potesse&nbsp;“recar qualche gelosia al governo, quasi che fosse&nbsp;un principio di fondazione di un monastero, o&nbsp;almeno si mirasse a questo: e da ciò ne potrebbe&nbsp;derivare qualche pregiudizio al luogo che scapiterebbe, se il Principe lo guardasse con gelosia”<sup>16</sup>.&nbsp;Ma l’essere al laico, secondo le leggi veneziane,&nbsp;non significava solo che l’istituzione non doveva&nbsp;raccogliere donne per farne delle monache, ma&nbsp;anche che la gestione economica e patrimoniale&nbsp;non fosse per nessun motivo e a nessun titolo in&nbsp;mano ad ecclesiastici. Come già avveniva nelle&nbsp;Scuole, dove i religiosi erano ammessi ma non&nbsp;prendevano parte alle cariche di governo, questa&nbsp;prassi, dal I6l4, era stata estesa anche alle confraternite e alle “compagnie divote”<sup>17</sup>. Le Penitenti,&nbsp;che ufficialmente avevano come fondatori quattro&nbsp;confratelli laici, rientravano quindi in questa categoria di associazioni; ma fin dall’inizio si erano&nbsp;date un ordinamento che contemplava la presenza di ecclesiastici, i quali partecipavano come gli&nbsp;altri componenti alla distribuzione delle cariche;&nbsp;questi ecclesiastici erano costituiti da parroci e da&nbsp;abati di famiglia patrizia. Le cariche, ballottate con&nbsp;lo stesso criterio usato per le elezioni delle ma-</font></p><div></div><br clear="all"/>
<p><font style="font-size:small;font-family:Tahoma, sans-serif;">125</font></p>
</body>
</html>