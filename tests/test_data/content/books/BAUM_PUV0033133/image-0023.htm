<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Georgia, serif;font-variant:small-caps;">La </font><font style="font-size:x-small;font-family:Palatino Linotype, serif;font-variant:small-caps;">nuova filantropia </font><font style="font-size:small;font-family:Georgia, serif;font-style:italic;">Brian Pulían</font></p>
<p><font style="font-size:small;font-family:Palatino Linotype, serif;">no i più disgraziati. In parte perché vi erano tasse di iscrizione e piccole sottoscrizioni annuali da pagare, ben raramente le confraternite possono aver&nbsp;scandagliato le profondità dell’ordine sociale, o&nbsp;persino essere discese oltre al livello degli appartenenti a un’arte, per scorgere quello dei lavoratori&nbsp;saltuari. Era molto comune che gli statuti delle confraternite insistessero sull’esclusione di ogni genere&nbsp;di cattiva condotta: così quello della Scuola di San&nbsp;Chiereghino, fondata a San Simeon Profeta nel&nbsp;1535, cercava di escludere bestemmiatori, adulteri&nbsp;e concubini<sup>28</sup>. Le giovani che ambivano alle doti&nbsp;distribuite annualmente dalle Scuole Grandi dovevano godere di una reputazione immacolata, e&nbsp;analoghe condizioni erano spesso poste dai testa-tori che istituivano ospedali — come Bonafemina&nbsp;Aletti che, nel 1375, offriva rifugio “undecim pauperibus viduis et impotentibus, que fuerint bone&nbsp;conditionis et fame, et que bene et honeste vitam&nbsp;suam duxerint in hoc mundo pro anima mea”<sup>29</sup>.</font></p>
<p><font style="font-size:small;font-family:Palatino Linotype, serif;font-variant:small-caps;">Carità redentrice: la conquista delle anime. </font><font style="font-size:small;font-family:Palatino Linotype, serif;">Come era logico, le organizzazioni promotrici della “nuova filantropia” insistevano ad affermare che&nbsp;loro scopo dominante era di salvare anime dall’ignoranza, dal peccato e dalla dannazione. Era questa la forma di gran lunga più meritoria di carità.&nbsp;Negli statuti stesi nel 1568, si affermava che l’insegnamento della dottrina cristiana era superiore a&nbsp;ogni genere di carità materiale<sup>30</sup>. Poco più tardi, i&nbsp;provveditori dell’ospedale dei Catecumeni presentavano una richiesta d’aiuto accolta favorevolmente&nbsp;dal Senato, avanzando analoghe argomentazioni:&nbsp;“si tratta recuperar le anime che sono perse”<sup>31</sup>. E la&nbsp;nuova associazione per l’assistenza ai carcerati,&nbsp;fondata negli anni novanta del Cinquecento, ingiungeva ai propri inviati di badare non solo alle&nbsp;necessità fisiche dei prigionieri, ma anche alla loro&nbsp;consolazione spirituale, sicché essi “siano liberati&nbsp;non pur dalle pregioni ma etiandio dalli peccati, ne&nbsp;i quali si trovassero forsi incatenati”<sup>32</sup>. La legislazione dei secoli XIV e XV definiva generalmente la&nbsp;prostituta come “meretrix” o “putaña”<sup>33</sup>, ma nel linguaggio dei pii essa diveniva “peccatrix”. L’atteggiamento ufficiale nei riguardi dell’accattonaggio&nbsp;andò modificandosi nel corso del XVI secolo. Il&nbsp;mendicante non era mai stato esente dal sospetto di&nbsp;truffare i buoni con la sua “gagioffaria” o “furfanteria”, e a ciò ben presto si aggiunse il timore della&nbsp;diffusione di malattie contagiose, capaci di infettare&nbsp;e distruggere la popolazione. Sul finire del Cinquecento, però, la mendicità venne associata al peccato, persino nelle raccomandazioni dei magistrati&nbsp;che avanzarono la proposta di istituire l’ospedale&nbsp;dei Mendicanti. Quando pur non era espressamente identificata con l’ozio o l’inganno, la mendicità&nbsp;veniva associata all’immoralitá e al disturbo dell’ordine e della decenza nelle chiese; il mendicante era&nbsp;anch’esso un’anima perduta o pericolante, che,&nbsp;abbandonato dalla società, poteva morire sulle&nbsp;strade, come un animale, privo dei sacramenti<sup>34</sup>. I&nbsp;problemi sociali venivano gestiti, almeno formalmente, come problemi morali, e i reati contro la&nbsp;decenza e la moralità convenzionale come peccati.&nbsp;Almeno in teoria, quindi, la carità materiale era&nbsp;subordinata al più alto fine di salvare anime.</font></p>
<p><font style="font-size:small;font-family:Palatino Linotype, serif;">È ben vero che le forme più antiche di attività caritativa erano di per sé iniziative rivolte alla salvezza dell’anima, ma si trattava dell’anima dei benefattori&nbsp;e dei membri della confraternita. I beneficati erano&nbsp;individui bisognosi d’aiuto o rifugio, ma non specialmente di redenzione morale. Le confraternite&nbsp;dedicavano un certo tempo a correggere gli errori,&nbsp;multando coloro che avessero imprecato o che frequentassero taverne. Ma si trattava in questi casi di&nbsp;peccatucci commessi da individui fondamentalmente rispettabili, non già di sintomi di una vita&nbsp;essenzialmente corrotta. Le maggiori Scuole erano&nbsp;confraternite di penitenti, e praticavano la flagellazione rituale per espiare i peccati se non del mondo, almeno della loro propria comunità. Ma il riscatto del peccato per questa via fisica e formale era&nbsp;ben diverso dalle attività praticate dagli istituti di&nbsp;nuova concezione. Essi infatti lottavano per riplasmare l’indole del peccatore con un’opera rieducativa intensiva, e con l’imposizione di una disciplina&nbsp;di tipo molto diverso.</font></p>
<p><font style="font-size:small;font-family:Palatino Linotype, serif;">Com’è facilmente comprensibile, alla nuova filantropia - si dovrebbe forse chiamarla “filanimia” piuttosto che “filantropia” - era indispensabile la&nbsp;disciplina comunitaria dell’istituzione chiusa, per&nbsp;poter realizzare il fine di rifondare la vita di coloro&nbsp;che erano compromessi dal peccato. Non era più&nbsp;sufficiente provvedere elemosine o riparo per i&nbsp;poveri, a condizione che rispettassero le regole&nbsp;della buona condotta. L’importanza attribuita alla&nbsp;redenzione significava naturalmente anche attribuire importanza alla giovinezza, poiché era presumibile che le persone giovani e influenzabili si&nbsp;dimostrassero le più disponibili alla redenzione.&nbsp;Oggetto specialmente importante della nuova carità erano i bambini privi del controllo esercitato&nbsp;normalmente dalla famiglia - orfani, abbandonati,&nbsp;o simili: le confraternite tendevano ad aiutare le&nbsp;famiglie, mentre la nuova filantropia si incaricava&nbsp;dei singoli, nei casi in cui la famiglia fosse crollata.&nbsp;Alcuni dei ricoverati trovavano naturalmente questi&nbsp;istituti oppressivi e simili a prigioni, come accadde&nbsp;a Aaron di Praga e Asher di Chelm, due giovani&nbsp;mendichi ebrei che entrarono ai Catecumeni nel&nbsp;1563<sup>35</sup>. Scopo delle nuove istituzioni era di insegnare la dottrina cristiana anche attraverso lo svago&nbsp;oltre che con un’istruzione formale, e insieme inculcare la deferenza per l’autorità e abitudini laboriose, sicché esse sembravano quasi identificarsi&nbsp;con una specie di monacheSimo obbligato. Istituti</font></p>
<p><font style="font-size:medium;font-family:David, serif;">24</font></p>
</body>
</html>