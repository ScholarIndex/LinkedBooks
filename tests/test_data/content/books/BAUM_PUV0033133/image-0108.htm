<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:medium;font-family:Palatino Linotype, serif;">PERSONAGGI E MOMENTI DI VITA</font></h1>
<p><font style="font-size:small;font-family:Palatino Linotype, serif;font-weight:bold;font-style:italic;">Giuseppe Ellero</font></p><div></div><br clear="all"/>
<p><font style="font-size:small;font-family:Palatino Linotype, serif;">La giornata di un ospedale veneziano, negli ultimi tre secoli della Repubblica, non era molto diversa&nbsp;da quella di tante strutture istituzionali - case di&nbsp;ricovero, orfanotrofi, seminari, collegi scolastici -che si potevano trovare o provare di persona fino a&nbsp;trentanni or sono in qualsiasi città italiana, con&nbsp;quegli ingredienti di rigore disciplinare, intensa&nbsp;occupazione e tante pratiche devozionali che hanno qualificato simili istituzioni totalizzanti dall’epoca del tardo Rinascimento e della Controriforma.&nbsp;Una differenza vistosa c’è comunque tra gli istituti&nbsp;veneziani di quest’epoca e quelli ottocenteschi&nbsp;sempre di Venezia nonché gli ospedali e collegi&nbsp;d’Italia anche del passato: la partecipazione diretta&nbsp;e appassionata ai problemi concreti degli assistiti&nbsp;da parte della congregazione di nobili, abati, cittadini e mercanti che governava l’ospedale o il pio&nbsp;istituto. Più che mai a Venezia, dove tali categorie&nbsp;sociali, con potere politico ormai solo nominale o&nbsp;dimezzato, amavano sviluppare nella piccola repubblica dell’ospedale, volontariamente scelta,&nbsp;doti di saggezza amministrativa che nel governo&nbsp;della Dominante esercitavano solo di nome.</font></p>
<p><font style="font-size:small;font-family:Palatino Linotype, serif;font-variant:small-caps;">Il </font><font style="font-size:small;font-family:Palatino Linotype, serif;font-weight:bold;font-variant:small-caps;">fervore dei capi. </font><font style="font-size:small;font-family:Palatino Linotype, serif;">Alla “reformatio in capite et,in membris&quot;, cioè a cominciare dalla testa, che la&nbsp;Chiesa pretridentina veniva progettando nel 1536,&nbsp;corrisponde quella dei luoghi pii, per i quali negli&nbsp;stessi anni viene sancita dal governo veneto la norma di sottoporre la direzione degli ospedali a congregazioni di secolari. Il Maggior Consiglio deliberò infatti il I<sup>o</sup> gennaio 1539 di sottomettere l’ospe-, dale degli Incurabili a una congregazione di abbienti, per salvarlo da eventuali giuspatronati ecclesiastici o da commende patrizie. Tutto era iniziato&nbsp;con i due ospedali della Riforma cattolica, gli Incu-I abili e i Derelitti, ove nobili, mercanti e artigiani&nbsp;(come Lorenzo Lotto), spinti dal fervore religioso,&nbsp;avevano creato qualcosa di nuovo sotto il sole. L’esempio sarà seguito ben presto dall’ospedale della&nbsp;Pietà, e sul finire del secolo da quello dei Mendicanti che era sorto dalle ceneri di un antico ospedale di San Lazzaro divenuto onnai appannaggio di&nbsp;tre famiglie patrizie. Altri istituti di formazione e di&nbsp;riabilitazione, i Catecumeni, le Zitelle, il Soccorso,&nbsp;nati dalla stessa temperie ideologica, adottano senza esitazione tale sistema di governo, isolando così&nbsp;e abbandonando al loro destino di glorioso tramonto il vecchio sistema degli ospizi e priorati medioevali, retti appunto da un priore.</font></p>
<p><font style="font-size:small;font-family:Palatino Linotype, serif;">Questo volume, nell’economia dell’intera collana </font><font style="font-size:small;font-family:Palatino Linotype, serif;font-weight:bold;font-style:italic;">Carità e assistenza a Venezia,</font><font style="font-size:small;font-family:Palatino Linotype, serif;"> si propone di mettere in risalto la differenza di qualità che esiste fra i&nbsp;grandi ospedali e luoghi pii e gli antichi ospizi,&nbsp;oggetto del primo volume di Franca Semi, ed è&nbsp;ovvio iniziare questa disamina della quotidianità&nbsp;dei grandi istituti, dal comportamento dei capi.&nbsp;All’origine di tale scelta volontaria c’è sempre un&nbsp;motivo ideologico, una passione religiosa, che fonde e confonde carità teologica e preoccupazione&nbsp;sociale. I governatori sanno di far parte di un “pio&nbsp;luogo”, di un’opera “santa”, di un’istituzione nata&nbsp;da illustri fondatori o da movimenti religiosi di&nbsp;grande rilevanza storica: Pietruccio d’Assisi per la&nbsp;Pietà, san Gaetano Thiene per gli Incurabili, san&nbsp;Girolamo Miani per i Derelitti, Benedetto Palmio&nbsp;per le Zitelle, il cardinale Badoer per le Penitenti.&nbsp;Teatini, Somaschi, Barnabiti e Gesuiti, tutti e quattro i nuovi ordini clerico-regolari della rinascita cattolica hanno lasciato negli istituti della pietà veneziana un’impronta indelebile, tanto più efficace&nbsp;quanto primordiale, vale a dire esercitata agli albori&nbsp;della loro fondazione, con tutta la carica di fervore&nbsp;che ciò comportava. I laici, maschi e femmine, che&nbsp;si prendevano la cura degli ospedali nel Cinquecento non erano che i simpatizzanti, i “convertiti”, i</font></p>
<p><font style="font-size:small;font-family:Sylfaen, serif;">109</font></p>
</body>
</html>