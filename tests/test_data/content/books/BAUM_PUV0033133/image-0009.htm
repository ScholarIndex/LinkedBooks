<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">cantonio Locatello (1838), Istituto Manin (1803), Orfanotrofio Maschile (1815), Orfanotrofio Femminile (1815), Ospizio Badoer (1340), Pia Casa delle&nbsp;Penitenti (1703), Anna Villabruna Dei (1790), Conservatorio delle Zitelle (1559)· Tra le istituzioni che&nbsp;dovevano essere concentrate si trovano (nella ipotesi Tessier e Alverà del 30 settembre 1937 e in&nbsp;quella del Prefetto di Venezia del 19 febbraio 1938)&nbsp;anche l’Opera Pia G.B. Giustinian e il Ricovero di&nbsp;San Lorenzo “in considerazione della loro affinità&nbsp;con gli scopi della Casa di Ricovero ai SS. Giovanni&nbsp;e Paolo” e ancora l’Opera Pia Casa Paterna eli Venezia, l’Opera Pia Querini Stampalia, l’Opera Pia Colonia Alpina Città di Mestre, e altre più piccole: ma&nbsp;poi queste non furono aggregate alle sedici sopra&nbsp;citate.</font></p>
<p><font style="font-size:medium;font-family:Times New Roman, serif;">Ci si potrebbe chiedere come mai Venezia fosse così ricca di istituzioni considerando che accanto&nbsp;alle sedici concentrate nell’IRE, continueranno a vivere autonomamente almeno altre dieci istituzioni.&nbsp;La risposta viene da lontano. Nel 1772 infatti tre patrizi, eletti dal Senato della Repubblica Serenissima&nbsp;per la riforma dell’assistenza, avevano così descritto la caratteristica di Venezia: “la città di Venezia,&nbsp;che ha per territorio il mare, e che però non può&nbsp;impiegare il basso popolo nella coltivazione delle&nbsp;terre ma solo nelle manifatture e nella marina, si&nbsp;trovò nella necessità di abbondare più di ogni altra&nbsp;in questi ospizi di carità”. Era una anticipazione&nbsp;della - pur più complessa - situazione di cui si discuterà con approfondimenti più elaborati negli&nbsp;ultimi decenni. Già allora, insomma, si era compresa la specialità di Venezia, quella specialità che&nbsp;oggi invece stentiamo a riconoscere e che viene&nbsp;compressa e annichilita da valutazioni statistiche&nbsp;che sono alla base di programmazioni e piani probabilmente validi nel complessivo ma poco attenti&nbsp;all’essenza di una tradizione e di un territorio che&nbsp;ha preteso sempre nei secoli una evidente abbondanza nell’offerta dei luoghi di assistenza rispetto al&nbsp;numero degli abitanti della “Terra”. Questa tradizione, questa consapevolezza di “specialità” sono&nbsp;divenuti, insieme agli edifici e alle opere d’arte,&nbsp;patrimonio dell’IRE che da cinquant’anni partecipa&nbsp;- vivendone in prima persona i conflitti con i relativi affanni - a un confronto spesso aspro sull’atteg-giarsi della società di fronte ai grandi problemi della vecchiaia, della solitudine, della povertà, del bisogno, della emarginazione.</font></p>
<p><font style="font-size:medium;font-family:Times New Roman, serif;">Dopo la lunga complessa parentesi della seconda guerra mondiale, durante la quale il Comitato del-l’ECA assunse la provvisoria gestione dell’IRE, nel&nbsp;settembre del 1948 fu finalmente ricostituito un&nbsp;autonomo Consiglio di amministrazione, che subito affrontò con decisione i gravissimi problemi finanziari legati a un complesso di cause concomitanti: il crollo del potere d’acquisto della moneta&nbsp;che si aggiungeva alla polverizzazione dei redditi&nbsp;del debito pubblico, il blocco degli affitti urbani e&nbsp;rustici a cui si contrapponeva il notevolissimo aumento dei costi dei servizi. Non fu davvero facile -in quegli anni - fare assistenza, cioè dare risposta&nbsp;alle enormi richieste; fu necessario, infatti, ridurre i&nbsp;ricoveri selezionando i bisogni: si dovette distinguere tra inabili al lavoro - tradizionalmente assistiti&nbsp;- e malati cronici, tra minori di famiglie povere e&nbsp;minori abbandonati o soli. Comunque sia, a una&nbsp;recuperata disponibilità del Comune eli Venezia&nbsp;(che si accollò, almeno in parte, con varie convenzioni, la spesa per alcune categorie di utenti, in&nbsp;particolare i minori), vennero a sommarsi speciali&nbsp;interventi del Ministero dell’Interno, consentendo -nel triennio 1948/1951 - di ridurre di quasi due terzi&nbsp;l’imponente disavanzo. Ciò consentì all’assistenza&nbsp;veneziana di avviare la “ricostruzione” che ben&nbsp;presto vide impegnato l’Ente in una serie di interventi organizzativi, finanziari e strutturali tesi a recuperare in termini di adeguamento alle nuove esigenze il tempo e l’inattività provocati dal conflitto&nbsp;mondiale. La ripresa ridava orgoglio ai reggitori&nbsp;dell’IRE che - Presidente Roberto Tognazzi - si richiamavano con forza alla secolare tradizione dell’Ente e potevano concludere con approvazione&nbsp;unanime la relazione morale del 1951 affermando&nbsp;che “le Istituzioni Veneziane di Ricovero e di Educazione, attestano mirabilmente il perpetuarsi attraverso i secoli di quello spirito di carità verso il popolo sofferente che attua, sempre rinovellante, la&nbsp;parola di Cristo”. Questa citazione, tra le tante di&nbsp;questa breve storia dei primi cinquant’anni del-l’IRE, assume particolare significato poiché un Consiglio composto da uomini di diversa, anche opposta, militanza politica si trova unito - nello spirito&nbsp;del nuovo risorgimento nato dalla riconquistata libertà e dal dettato costituzionale - a rivendicare con&nbsp;il nuovo nome dell’Ente (scompare l’antica e ancor&nbsp;viva espressione “opere pie”) da un lato la propria&nbsp;laicità e a richiamare dall’altro “il perpetuarsi attraverso i secoli” dello spirito di quella carità cristiana&nbsp;che, fin daH’origine - ce lo dice la storia delle nostre&nbsp;istituzioni - fu spinta e sostegno delle opere di assistenza nella città.</font></p>
<p><font style="font-size:medium;font-family:Times New Roman, serif;">Gli anni cinquanta vedono i primi significativi interventi edilizi destinati agli istituti per minori come evidente risposta di un’attenzione particolare al futuro dei giovani bisognosi, numerosissimi dopo le&nbsp;distruzioni e le vittime della guerra: ma già nella&nbsp;seconda metà dello stesso decennio si avviano alcuni significativi interventi nelle strutture per anziani con finanziamenti derivati soprattutto da trasformazioni del patrimonio dell’Ente, non avendo dato&nbsp;grandi risultati la ricerca di contributi dello Stato.</font></p>
<p><font style="font-size:medium;font-family:Times New Roman, serif;">E interessante notare come, malgrado la povertà dei mezzi, non si trascurasse il recupero anche&nbsp;degli edifici monumentali (nel 1959 e nel I960 si&nbsp;avviano i restauri delle chiese delle Zitelle e di San</font></p>
<p><font style="font-size:small;font-family:Sylfaen, serif;">10</font></p>
</body>
</html>