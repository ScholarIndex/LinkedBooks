<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'attività musicale </font><font style="font-size:small;font-family:Times New Roman, serif;font-style:italic;">Denis Arnold</font></p>
<p><font style="font-size:medium;font-family:Times New Roman, serif;">ta Motetti et altre fatiche,, ,”<sup>15</sup>. Gli diedero cinquanta ducati per quelle “fatiche”, ma non lo nominarono&nbsp;maestro di coro quando dovettero sostituire Gaspa-rini. Forse Vivaldi non voleva essere troppo legato,&nbsp;o forse era una persona difficile con la quale i governatori non volevano avere un rapporto quotidiano. Forse invece, più che queste considerazioni&nbsp;personali, prevalse il cambiamento che stava avvenendo nella scena musicale della città.</font></p>
<p><font style="font-size:medium;font-family:Times New Roman, serif;font-variant:small-caps;">L’ingaggio di compositori non veneziani. </font><font style="font-size:medium;font-family:Times New Roman, serif;">Fino ad allora, tranne qualche eccezione, i compositori d’opera erano stati abitanti del luogo, come Gasparini.&nbsp;Verso il 1720 arrivò a Venezia, come anche nel&nbsp;resto d’Europa, una nuova ondata di compositori,&nbsp;soprattutto da Napoli e dal sud. Molti di loro avevano studiato nei conservatori di Napoli che, essendo&nbsp;rivolti all’educazione dei maschi, incoraggiavano la&nbsp;composizione molto più di quanto avvenisse a&nbsp;Venezia (le femmine venivano chiaramente considerate inadatte a questo tipo di carriera): fu così che&nbsp;nacque la nuova scuola napoletana. Un po’ alla&nbsp;volta questi compositori si accaparrarono tutti gli&nbsp;incarichi di corte in Germania, mentre a Venezia&nbsp;divennero sempre più l’elemento di maggior richiamo delle stagioni operistiche.</font></p>
<p><font style="font-size:medium;font-family:Times New Roman, serif;">Essendo stati istruiti nei conservatori, è logico che i governatori degli ospedali li volessero come maestri di coro delle proprie istituzioni; a ciò si aggiungeva la considerazione che la loro fama avrebbe&nbsp;sicuramente attirato pubblico agli oratori, alle messe e ai vespri delle cappelle. Era inoltre buona cosa&nbsp;il fatto che parecchie festività musicali degli ospedali ricorressero durante la Quaresima, quando i&nbsp;teatri erano chiusi: per il compositore era un buon&nbsp;modo di tenersi occupato in un periodo fiacco dell’anno. Il tentativo forse più ambizioso in questo&nbsp;senso si ebbe nel 1731, quando i governatori dei&nbsp;Mendicanti, trovandosi nella necessità di sostituire&nbsp;il celebre veneziano Antonio Biffi, si rivolsero ad&nbsp;Adolf Hasse, che però era già troppo impegnato a&nbsp;Napoli per poter accettare<sup>16</sup>. Hasse, un tedesco&nbsp;noto in Italia come “Il Sassone”, era uno dei più&nbsp;celebri compositori dell’epoca. Anche se i Mendicanti non riuscirono ad assumerlo, egli si sposò con&nbsp;una delle più famose cantanti del teatro europeo,&nbsp;Faustina Bordoni, una veneziana che era stata allieva di Gasparini. La coppia si stabilì presso la corte&nbsp;italianizzata di Dresda, lui come compositore di&nbsp;coite, lei come prima donna e, nonostante i numerosi viaggi tra le capitali di Germania, Inghilterra e&nbsp;Italia, in genere trovava il tempo per passare una&nbsp;parte dell’anno a Venezia. Hasse avviò perciò un&nbsp;rapporto con gli Incurabili, componendo molta&nbsp;musica per l’ospedale, anche se non diresse mai&nbsp;formalmente la sezione musicale. Pur essendo tedesco, la musica scritta da Hasse era stilisticamente&nbsp;d’ispirazione italiana, forse addirittura napoletana.</font></p>
<p><font style="font-size:medium;font-family:Times New Roman, serif;">Analogamente, per altri venticinque anni gli ospedali si adoperarono per assumere, con il ruolo di maestri, compositori famosi in Europa. Porpora, il&nbsp;miglior insegnante di canto al mondo, si divideva&nbsp;tra gli Incurabili, la Pietà e l’Ospedaletto. Bernasconi era stato per nove anni alla Pietà prima di fuggire&nbsp;verso lo sfarzo della corte bavarese. Negli anni tra il&nbsp;1740-1730 agli Incurabili era attivo Jommelli. Soltanto ai Mendicanti c’era un maestro del tipo tradizionale di musicista di chiesa, Giuseppe Saratelli —&nbsp;ed era uno straniero. Non c’è da stupirsi se la </font><font style="font-size:medium;font-family:Times New Roman, serif;font-style:italic;">Guida&nbsp;de’Forestieri</font><font style="font-size:medium;font-family:Times New Roman, serif;"> di Coronelli consigliasse i visitatori di&nbsp;recarsi nelle cappelle, indicando persino i giorni in&nbsp;cui sarebbero probabilmente state eseguite musiche elaborate, avvertendo inoltre che in Quaresima&nbsp;ci sarebbe stato un “gran concorso di popolo”<sup>17</sup>.</font></p>
<p><font style="font-size:medium;font-family:Times New Roman, serif;font-variant:small-caps;">Galuppi e gli altri compositori negli ospedali veneziani. </font><font style="font-size:medium;font-family:Times New Roman, serif;">Una qualche forma di reazione al monopolio degli stranieri si verificò verso il 1750, accompagnata da una riaffermazione dei veneziani. Era&nbsp;questi il primo e più famoso fu Baldassarre Galuppi, di Burano. La sua carriera di compositore lirico,&nbsp;iniziata verso il 1730, stava consolidandosi quando,&nbsp;nel 1740, dovendo i Mendicanti trovare un sostituto&nbsp;di Saratelli, cui non avevano rinnovato il contratto&nbsp;come maestro di coro, e qualcuno che scrivesse le&nbsp;musiche per la festa di Santa Maria Maddalena, si&nbsp;rivolsero a Galuppi<sup>18</sup>. Egli compose in pochissimo&nbsp;tempo tin oratorio, che ebbe grande successo, per&nbsp;cui gli venne affidata la sezione musicale dell’ospedale. Galuppi mantenne l’incarico per altri dieci&nbsp;anni, ottenendo sempre grandi successi. È interessante però rilevare che nel corso del primo anno di&nbsp;lavoro chiese e ottenne il permesso di recarsi a&nbsp;Londra come compositore d’opere per l’Haymarket&nbsp;Theatre, dove rimase due anni. Il distacco dai Mendicanti iniziò nel momento in cui prese a collaborare con Goldoni. I governatori notarono “vina sensibile diminuzione di partecipazione del pubblico&nbsp;nella Chiesa dell’ospedale in occasione dei giorni&nbsp;festivi quando si fa musica”<sup>19</sup> e avviarono un’indagine per verificare se Galuppi assolvesse ai propri&nbsp;doveri. Lasciò l’ospedale nel 1751.</font></p>
<p><font style="font-size:medium;font-family:Times New Roman, serif;">Probabilmente Galuppi era impegnatissimo sia nei teatri che a San Marco. Nei dodici anni successivi&nbsp;non ebbe più rapporti con gli ospedali. In seguito,&nbsp;quando il suo interesse per l’opera cominciò a declinare, riprese i contatti con l’ospedale, questa volta degli Incurabili, per il quale compose saltuariamente musiche dal 1765, divenendone, tre anni&nbsp;dopo, maestro di coro. Continuò in questa attività,&nbsp;a cui affiancò quella di maestro di cappella della&nbsp;basilica, di certo fino alla bancarotta dell’ospedale,&nbsp;avvenuta nel 1777, ma forse fino alla morte, nel&nbsp;1785. Il suo successore ai Mendicanti fu Ferdinando&nbsp;Bertoni, un suo ex allievo, che veniva da Salò, cioè&nbsp;dalla terraferma di Venezia. Anch’egli divenne fa-</font></p>
</body>
</html>