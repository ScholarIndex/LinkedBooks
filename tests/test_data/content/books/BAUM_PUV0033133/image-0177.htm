<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Palatino Linotype, serif;font-variant:small-caps;">L'Ospedaletto </font><font style="font-size:medium;font-family:Angsana New, serif;font-weight:bold;font-style:italic;">Arredo artistico</font></p>
<p><font style="font-size:large;font-family:Angsana New, serif;">tesi: la presenza, nel primo arcone, di Isaia, e il fatto che, fino al 1724, le figlie del coro cantavano da due&nbsp;coretti sporgenti dal primo “vacuo”. Il quadro sopra&nbsp;questo primo “vacuo”, però, non raffigura Davide,&nbsp;ma il </font><font style="font-size:large;font-family:Angsana New, serif;font-style:italic;">Sacrificio d’isacco</font><font style="font-size:large;font-family:Angsana New, serif;"> (fig. 120). A questo punto&nbsp;dobbiamo anticipare il nostro discorso, rilevando&nbsp;che proprio il </font><font style="font-size:large;font-family:Angsana New, serif;font-style:italic;">Sacrificio d’Isacco,</font><font style="font-size:large;font-family:Angsana New, serif;"> cioè l’unico dipinto, in senso iconografico completamente isolato dal&nbsp;resto del ciclo, è anche l’unico della serie che non&nbsp;risulti databile verso la metà del secondo decennio&nbsp;del secolo diciottesimo, bensì circa dieci anni più&nbsp;tardi. Da ciò consegue, inevitabilmente, che un&nbsp;unico soprarco sarebbe rimasto vuoto per una decina di anni. Una tale supposizione ci è sembrata&nbsp;poco verosimile e in un contributo recente abbiamo cercato di fornire un’altra spiegazione<sup>217</sup>. A Strasburgo si trova, in una collezione privata, uno&nbsp;schizzo a olio del primissimo Giovan Battista Tiepolo, raffigurante il giovane Davide osannato, alle&nbsp;porte di Gerusalemme, dalle ragazze cantanti (fig.&nbsp;125). È questo, in analogia alla decorazione di San&nbsp;Sebastiano, proprio il tema che mancava, e Davide&nbsp;viene, per giunta, raffigurato nello schizzo con uno&nbsp;specifico riferimento alle figlie del coro dell’Ospe-daletto. Ma c’è di più. Il quadretto ha la forma di un&nbsp;fregio, per quanto sappiamo un </font><font style="font-size:large;font-family:Angsana New, serif;font-style:italic;">unicum</font><font style="font-size:large;font-family:Angsana New, serif;"> per rappresentazioni di questo tema, il che ha costretto&nbsp;l’artista a mostrare il giovane eroe, non già mentre&nbsp;cammina in trionfo verso la porta della città, come&nbsp;vuole il racconto biblico, ma in posizione seduta,</font></p>
<p><font style="font-size:large;font-family:Angsana New, serif;">appoggiato sul braccio destro. Evidentemente, questa anomalia fu resa necessaria dalle esigenze&nbsp;del posto a cui il dipinto finale era destinato. Una&nbsp;serie di osservazioni di carattere morfologico e&nbsp;compositivo - che qui per brevità non è il caso di&nbsp;ripetere - ha rivelato, poi, degli strettissimi rapporti&nbsp;fra lo schizzo di Strasburgo e alcuni pennacchi del&nbsp;ciclo. Che il quadretto non abbia la forma di un&nbsp;soprarco si spiega con l’osservazione che il primo&nbsp;“vacuo”, occupato com’era dai due coretti, fino a&nbsp;1724 non possedeva una arcata, come abbiamo&nbsp;cercato di dimostrare nel testo sulle vicende edilizie&nbsp;dell’Ospedaletto. In conclusione, siamo convinti&nbsp;che il quadretto era preparatorio per una decorazione, perduta, del primo “vacuo” dell’Ospedalet-to. Perduta - ma perché? Perché si sentiva il bisogno di sostituire, dopo soli dieci anni, il </font><font style="font-size:large;font-family:Angsana New, serif;font-style:italic;">Davide</font><font style="font-size:large;font-family:Angsana New, serif;"> nel&nbsp;soprarco con un nuovo dipinto, di un tema diverso?&nbsp;La risposta è semplice. Risulta dal documento del&nbsp;1724, già citato sopra, che in quell’anno i due coretti vennero tolti e che, di conseguenza, le figlie non&nbsp;cantavano più dal primo “vacuo”. Ora la simbologia musicale espressa dai due profeti Isaia e Davide&nbsp;era diventata priva di senso in quel posto nell’angolo destro della chiesa. La decisione di togliere almeno il Davide risulta, quindi, logica, e lo diventa&nbsp;ancora di più quando ci rammentiamo che proprio&nbsp;questo era il dipinto che, non avendo la forma di un&nbsp;soprarco bensì di un fregio, rompeva la tanto ambita simmetria della decorazione. Ma come sostituire&nbsp;il dipinto, visto che il ciclo dei pennacchi era iconograficamente completo? A questo punto ricordiamo</font></p><div></div><br clear="all"/>
<p><font style="font-size:small;font-family:Palatino Linotype, serif;">179</font></p>
</body>
</html>