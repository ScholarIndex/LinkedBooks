<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:medium;font-family:Times New Roman, serif;">CINQUANTANNI DELL’IRE</font></h1>
<p><font style="font-size:medium;font-family:Times New Roman, serif;">La storia più che millenaria delle istituzioni veneziane di assistenza porta in questi ultimi cinquan-t’anni il nome dell’IRE. La prima istituzione si fa risalire al 939 d.C.: si tratta dell’ospedale di S. Maria Vaiverde alla Misericordia, destinato a pellegrini,&nbsp;poveri e ammalati, divenuto più tardi ospizio Moro.&nbsp;All’ombra dei grandi avvenimenti della Repubblica&nbsp;e delle vicissitudini che seguirono la sua caduta,&nbsp;strutture modeste o di notevoli dimensioni, prima&nbsp;sotto il “governo” di confraternite laiche o dei procuratori di San Marco, poi della Delegazione Provinciale e infine della Congregazione di Carità, rispondevano ai bisogni di coloro che il destino, gli&nbsp;eventi o gli uomini avevano emarginato. All’alba&nbsp;dell’ultimo conflitto (il 1939) la gestione di sedici&nbsp;antiche istituzioni pubbliche di assistenza e beneficenza, operanti in Venezia, fu affidata a una amministrazione unica (poi chiamata IRE: Istituzioni di&nbsp;ricovero e di educazione) posta come ultima garanzia per molti anziani, ammalati, giovani, poveri,&nbsp;bambini abbandonati e infine handicappati psichici, per coloro insomma che l’età, le condizioni fisiche, le vicende familiari, l’indigenza avevano spinto ai margini della società così detta attiva.</font></p>
<p><font style="font-size:medium;font-family:Times New Roman, serif;">La legge 3 giugno 1937 n. 847, istitutiva degli ECA, cioè di quegli Enti periferici, comunali appunto,&nbsp;chiamata a rispondere alle esigenza di “assistenza&nbsp;generica, immediata e temporanea”, concentrò, per&nbsp;poco meno di un biennio, nell’Ente comunale di&nbsp;Assistenza tutte le istituzioni che, con varie denominazioni, rientravano tra le “Opere Pie” fino ad allora&nbsp;amministrate dalla Congregazione di Carità. Quella&nbsp;stessa legge tuttavia, con l’art. 8, consentiva il decentramento dall’ECA di quelle istituzioni e istituti&nbsp;che avessero fini diversi dalla assistenza generica.&nbsp;Avvalendosi di tale facoltà il Presidente dell’ECA&nbsp;Mario Alverà, con una lunga relazione datata 30&nbsp;settembre 1937, iniziava la complessa pratica che&nbsp;porterà alla nascita dell’IRE. L’intento di “avviare&nbsp;l’assistenza cittadina ad un assetto quanto possibile&nbsp;organico” si basava su un duplice postulato: quello&nbsp;cioè di liberare l’ECA “dal peso di Istituti aventi fini&nbsp;diversi dall’assistenza generica, immediata e temporanea” per diventare “organo agile ed accentra-tore della più diretta assistenza” e quello di costituire “anche per ragioni contingenti di opportunità...&nbsp;l’amministrazione e l’alta direzione fra altri di tre&nbsp;grandi Istituti di Ricovero per vecchi ed altrettanti&nbsp;per fanciulli e di uno per redimere donne traviate”&nbsp;cioè “delle istituzioni ex congregatizie aventi scopo&nbsp;diverso da quello dell’assistenza generica”.</font></p>
<p><font style="font-size:medium;font-family:Times New Roman, serif;">La lunga relazione al Prefetto, di cui sono stati citati alcuni passaggi significativi, andava ben oltre la&nbsp;proposta di decentramento e proponeva, con visione moderna ed effìcientista, eccezionale per quel&nbsp;tempo, il contemporaneo concentramento nella&nbsp;istituenda nuova amministrazione di tutti i Pii Istituti veneziani richiamando orgogliosamente come&nbsp;“sotto la guida di abili amministratori i dipendenti&nbsp;uffici abbiano costantemente funzionato con una&nbsp;regolarità ed una proficuità che solo può essere&nbsp;apprezzata da chi - Vostra Eccellenza - specialmente nella Sua veste di Capo della Giunta Provinciale&nbsp;Amministrativa e del Consiglio di Prefettura - abbia&nbsp;competenza per valutare l’opera nel suo complesso&nbsp;e nei suoi particolari: gli organi amministrativi ex&nbsp;congregatizi, continua la relazione, costituiscono&nbsp;un grande meccanismo perfezionato da lunga&nbsp;esperienza che dev’essere non solo mantenuto nella sua integrità, ma più ampiamente utilizzato”.</font></p>
<p><font style="font-size:medium;font-family:Times New Roman, serif;">Da una intuizione, dunque, più politica che amministrativa, ancor più significativa per essere prodotta in un momento buio della politica, si avviò la costituzione di un ente specializzato per la gestione e l’esercizio di una assistenza specializzata: in effetti&nbsp;dalla coscienza di aver bene operato e dalla volontà&nbsp;di non vanificare una esperienza poliennale nacque il Decreto Reale 20 marzo 1939 che istituiva&nbsp;PIRE decentrando dall’Ente Comunale di Assistenza&nbsp;ben sedici Istituzioni pubbliche di assistenza e beneficenza: Astori Omobon Vincenzo (1876), Pia&nbsp;Fondazione Bonaventura Battoli (1779), Pia Casa di&nbsp;Ricovero SS. Giovanni e Paolo (1528), Ca’ di Dio&nbsp;(1272), Pia Casa dei Catecumeni (1557), Donà Bernardo fu Marco (1711), Garzoni Vincenzo (1588),&nbsp;Fondazione Giovanelli Manin Fosca (1863), Mar-</font></p>
<p><font style="font-size:medium;font-family:Times New Roman, serif;">9</font></p>
</body>
</html>