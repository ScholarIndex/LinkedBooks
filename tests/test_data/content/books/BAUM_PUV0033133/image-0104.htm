<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'attività musicale </font><font style="font-size:x-small;font-family:Verdana, sans-serif;font-style:italic;">Denis Arnold</font></p>
<p><font style="font-size:medium;font-family:Times New Roman, serif;">moso come compositore d’opera e girò tra i vari teatri europei, rimanendo però fedele all’ospedale&nbsp;fino quasi alla morte, nel 1813.</font></p>
<p><font style="font-size:medium;font-family:Times New Roman, serif;">La musica di due degli ospedali era dunque nelle mani di veneziani. Negli altri due la situazione era&nbsp;meno stabile. Alla Pietà il forestiero Bernasconi fu&nbsp;sostituito da un napoletano, Latilla. Era tra i musicisti preferiti di Galuppi e, considerando la mole di&nbsp;musiche da chiesa pervenutaci, non era un compositore da poco. A questi seguì per un breve periodo&nbsp;Giuseppe Sarti, anch’egli celebre nei teatri, che&nbsp;pare non sia rimasto molto a lungo, date le numerose richieste (divenne in seguito maestro di cappella&nbsp;di Caterina la Grande a San Pietroburgo). Il suo&nbsp;posto fu preso anche in questo caso da un veneziano, Furlanetto, che, non occupandosi di teatro, era&nbsp;una delle speranze nascenti dei musicisti di chiesa.&nbsp;Quasi ogni anno scrisse un oratorio per la Pietà, da&nbsp;cui traspare la sua conoscenza degli stili dell’opera&nbsp;contemporanea.</font></p>
<p><font style="font-size:medium;font-family:Times New Roman, serif;">L’Ospedaletto, che impiegò una serie di compositori appartenenti alla scuola napoletana, era più proiettato verso l’esterno, forse perché i governatori avevano avuto il buon senso di permettere loro di&nbsp;andarsene ad allestire opere, purché si trovassero&nbsp;un valido sostituto. Così Traetta, insieme a Jommel-li, il più famoso compositore di opera seria, Sacchi-ni e Anfossi (il più celebre compositore di opera&nbsp;buffa dopo Galuppi) e infine Cimarosa, nominato&nbsp;nel 1782, formarono un gruppo che era quanto di&nbsp;più prestigioso si potesse trovare. Sia che fosse&nbsp;composta da un veneziano o da un forestiero, la&nbsp;musica degli ospedali seguì lo stile operistico. Tra il&nbsp;1740 e il 1750, con Jommelli era ispirata all’opera&nbsp;seria, con Galuppi, e anche con Anfossi, all’opera&nbsp;buffa. Sarebbe cinico pensare che lo facessero solo&nbsp;per attirare il pubblico in chiesa e ottenere un beneficio finanziario (anche se era certamente presente&nbsp;questo aspetto). Il problema era dovuto nel diciottesimo secolo all’assenza di una netta distinzione&nbsp;tra musica sacra e profana, come dimostrano le&nbsp;messe di Mozart, nelle quali spesso egli inseriva&nbsp;arie operistiche quali il “Benedictus”. E se a San&nbsp;Marco era possibile conservare lo stile superato “a&nbsp;cappella”, ciò non si poteva fare negli ospedali, per&nbsp;la semplice ragione che, disponendo solo di voci&nbsp;femminili, non si poteva eseguire quella musica&nbsp;polifonica, scritta per voci bianche e cantori maschili, che veniva eseguita nelle grandi chiese di&nbsp;Roma e del nord Europa. I napoletani che componevano per i conservatori, in cui eseguivano fanciulli e sacerdoti, mantennero lo stile polifonico,&nbsp;specie nei movimenti finali dei salmi; quelli che&nbsp;operavano a Venezia (come Latilla) tentarono di&nbsp;applicarne l’idea, ma in genere si adattarono alle&nbsp;mutate circostanze.</font></p>
<p><font style="font-size:medium;font-family:Times New Roman, serif;font-variant:small-caps;">Le cantanti. </font><font style="font-size:medium;font-family:Times New Roman, serif;">Con raffermarsi dell’opera si venne a creare il culto per la cantante. Fin dal 1697 la </font><font style="font-size:medium;font-family:Times New Roman, serif;font-style:italic;">Guida&nbsp;de’Forestieri</font><font style="font-size:medium;font-family:Times New Roman, serif;"> di Coronelli lodava Cecilia, Apollonia,</font></p><div></div><br clear="all"/>
<p><font style="font-size:small;font-family:Times New Roman, serif;">105</font></p>
</body>
</html>