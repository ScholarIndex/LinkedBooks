<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:medium;font-family:Palatino Linotype, serif;">L’ARCHITETTURA DELLA NUOVA FILANTROPIA</font></h1>
<p><font style="font-size:small;font-family:Georgia, serif;font-style:italic;">Dulcia Meijers</font></p>
<p><font style="font-size:small;font-family:Palatino Linotype, serif;font-variant:small-caps;">“Un luogo di pietà e ricetto de Poveri e Infermi”: un tentativo fallito. </font><font style="font-size:small;font-family:Palatino Linotype, serif;">Nel 1474 i veneziani vanificarono il tentativo turco di conquistare Scutari. Il 4&nbsp;settembre dello stesso anno la Serenissima, per celebrare l’importante successo militare, decise di erigere, come ringraziamento, un nuovo ospedale -“un luogo di pietà e ricetto de Poveri e Infermi,&nbsp;digno et ampio in nome de M. Jesù Cristo fuori del&nbsp;corpo della Terra in dove a questo conseio parerà...” un ospedale che si sarebbe dovuto ampliare non appena terminata la guerra<sup>1</sup>.</font></p>
<p><font style="font-size:small;font-family:Palatino Linotype, serif;">Alcuni anni prima si registra il primo intervento dello Stato veneziano in materia di assistenza ai&nbsp;poveri. A causa della minacciosa avanzata dei turchi ottomani verso la costa dalmata, all’inizio degli&nbsp;anni settanta del XV secolo Venezia veniva invasa&nbsp;da un grande numero di profughi<sup>2</sup>. Tale sovrappo-polamento aveva ingigantito il problema di poveri&nbsp;e mendicanti senza tetto con cui la città lagunare&nbsp;già da qualche tempo si doveva confrontare. Spinti&nbsp;dalla fame e dal freddo, i poveri cercavano riparo&nbsp;addirittura sotto i portici della basilica di San Marco&nbsp;e del Palazzo Ducale. In così immediato confronto&nbsp;con la gravità della situazione, e nel tentativo di&nbsp;tenere libera da mendicanti e poveri moribondi&nbsp;almeno la parte più rappresentativa della città, nell’inverno del 1471 il Senato decise di costruire un&nbsp;“cohopertum”, organizzato e finanziato dall’Ufficio&nbsp;del Sale, l’autorità incaricata delle opere pubbliche;&nbsp;quale superficie più adatta per l’alloggiamento&nbsp;temporaneo fu scelto il campo Sant’Antonio, situato “intra Sanctum Dominicum et Sanctum Antonium”, nell’estremo angolo orientale dell’isola principale<sup>3</sup> (fig. 8). Dopo sei mesi buoni lo Stato inviava&nbsp;elemosine e derrate alimentari al centro di accoglienza perché, come fu notato nella seduta del&nbsp;Senato, molti poveri, troppo vecchi o ammalati per&nbsp;andare in città a mendicare, morivano stremati<sup>4</sup>.</font></p>
<p><font style="font-size:small;font-family:Palatino Linotype, serif;">Evidentemente il mendicare in sé non era proibito, ma era altresì chiaro che il “confino” in un angolo&nbsp;sperduto della città dava troppo poche opportunità&nbsp;ai poveri di badare autonomamente al proprio sostentamento. La vittoria sui turchi offrì ai veneziani&nbsp;l’occasione per un approccio più professionale a&nbsp;questa iniziativa, già provvisoriamente impostata.&nbsp;Innanzitutto il 7 settembre 1474 si decise, sull’esempio del Duca di Milano (“come havè el Duca de&nbsp;Milan”), di richiedere un’indulgenza plenaria per&nbsp;poter dare inizio con l’aiuto delle elemosine alla&nbsp;costruzione di un nuovo ospedale<sup>5</sup>. Che la Serenissima fosse perfettamente al corrente dell’esistenza&nbsp;di iniziative analoghe, non solo a Milano, ma anche&nbsp;altrove in Italia, lo si desume, oltre che dal passaggio sopraccitato, anche dal seguente, tratto dal resoconto della medesima seduta: “...et participato&nbsp;Consilio con maestri, et intendenti di simili edificj,&nbsp;havuta etiam informatione di simel degni luochi de&nbsp;Italia debbono partir, et disponer qtiel spatio come&nbsp;i giudicheranno convenir, ad honor de Dio, et alla&nbsp;conditione di questa terra”<sup>6</sup>.</font></p>
<p><font style="font-size:small;font-family:Palatino Linotype, serif;">L’individuazione del sito non dovette occupare troppo tempo. Nella bolla di papa Sisto IV, datata&nbsp;30 maggio 1475, si concedeva “...una Indulgentia&nbsp;Plenaria p.anni venti all’Hospedal de Ms Giesù&nbsp;Christo a St. Antonio di Castello, a questi fideli Christiani che confessati e comunicati insitassero il detto Hospedal et Cappella, et dassero delle elemosine&nbsp;p la fabrica”<sup>7</sup>. La Serenissima aveva buone ragioni&nbsp;per compiere il primo passo - ancora debole e&nbsp;provvisorio - di una politica sociale promossa dallo&nbsp;Stato, proprio col trasformare il “cohopertum” del&nbsp;Campo di Sant’Antonio in un “luogo degno et ampio”. Non solo in quella zona della città era disponibile un’area sufficiente, ma altresì rispondeva una&nbsp;tale ubicazione all’istanza che il nuovo ospedale si&nbsp;dovesse trovare “fuori il corpo della terra”. Eviden-</font></p>
<p><font style="font-size:xx-small;font-family:Palatino Linotype, serif;">V'</font></p>
</body>
</html>