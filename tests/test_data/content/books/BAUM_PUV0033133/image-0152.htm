<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Corbel, sans-serif;font-variant:small-caps;">L'Ospedaletto </font><font style="font-size:small;font-family:Times New Roman, serif;font-style:italic;">Storia della costruzione</font></p><div>
<p><font style="font-size:x-small;font-family:Times New Roman, serif;">95. FRANCESCO MONTEMEZZANO&nbsp;</font><font style="font-size:small;font-family:Times New Roman, serif;font-style:italic;">Natività della Vergine</font></p></div><br clear="all"/>
<p><font style="font-size:medium;font-family:Times New Roman, serif;">tra un esatta descrizione di alcuni dettagli e elementi di non facile lettura sul disegno a disposizione, e si stabiliva che l’altare, che sarebbe costato due-centoventicinque ducati, sarebbe stato eseguito in&nbsp;“pietra bellissima”. Inoltre, poiché c’era l’intenzione di costruire l’altare diversamente da come era&nbsp;indicato nel disegno, per la modifica si doveva&nbsp;chiedere una stima di due “tagliapiera eletti”. È&nbsp;piuttosto curioso che a tal proposito non venisse&nbsp;consultato lo stesso architetto. Forse Palladio era&nbsp;già partito per Vicenza, ma dal contratto apprendiamo che egli avrebbe in ogni caso dovuto ancora&nbsp;consegnare all’ospedale le “sagome”<sup>46</sup>. Non è possibile fornire una interpretazione univoca di intenzioni, desideri e condizioni del Contarini. Nel&nbsp;documento si legge che Marchio e Pasqualin non&nbsp;dovranno realizzare “le quattro colonne che vano&nbsp;in mezo di esso altare...”; altri avrebbero provveduto per questi elementi. Ma tanto meno gli stessi&nbsp;maestri dovevano eseguire, secondo la nostra lettura del documento, “la cornice] sotto il volto che va&nbsp;in mezo della Pala...”. La modifica cui si è or ora accennato - “differentia” nel documento - doveva&nbsp;riferirsi a “quelle colonne grandi che sono dissegnate”, che andavano mutate in “pilastri canellati”,&nbsp;cui immediatamente segue: “con cinque scalini battuti da ben, li quali habbiano d’haver il suo basamento iusta la sagoma ordinaria...”.</font></p>
<p><font style="font-size:medium;font-family:Times New Roman, serif;">Da quanto precede si possono desumere alcuni aspetti formali: secondo il progetto del Palladio l’altare aveva in ogni caso quattro colonne. Le difficoltà sorgono se cerchiamo di immaginare la “cornice&nbsp;sotto il volto” dove si sarebbe collocata la pala eseguita nello stesso anno, il 1576, da Damiano Mazza.&nbsp;C’è da chiedersi se con “volto” non si intendesse&nbsp;l’arco per la pala, immaginando che il dipinto fosse&nbsp;in origine centinato<sup>47</sup>. L’ipotesi pare improbabile&nbsp;per il fatto che, secondo il documento, la cornice si&nbsp;trovava sotto il “volto”. E più semplice interpretare&nbsp;il “volto” come un frontespizio o frontone, elemento immancabile in un altare rinascimentale portato&nbsp;appunto dalle quattro colonne. Sulla scorta dei dati&nbsp;attuali è difficile ricostruire quanto dell’altare sia&nbsp;stato effettivamente realizzato. Più di mezzo secolo&nbsp;dopo, nel 1631, si intraprese una campagna di modernizzazione della chiesa in chiave grandiosa, di&nbsp;cui è parte il progetto dell’architetto Antonio Sardi&nbsp;per un nuovo altare maggiore (fig. 93)- A tal proposito si è conservato un documento in dieci punti,&nbsp;scritto nel 1658, nel quale il Sardi fornisce delucidazioni sui suoi “modello, disegno e sagome”<sup>48</sup>. Tutto&nbsp;lascia intendere che si trattasse di una costruzione&nbsp;</font><font style="font-size:medium;font-family:Times New Roman, serif;font-style:italic;">ex novo</font><font style="font-size:medium;font-family:Times New Roman, serif;"> dell’altare, per il quale sarebbe stato impiegato del nuovo materiale. Con l’eccezione di un’osservazione riguardo agli “scalini che al presente vi&nbsp;sono...”, i dieci chiarimenti del Sardi non contengono alcun riferimento al vecchio altare del Palladio.&nbsp;Dal documento è invece possibile, secondo la nostra interpretazione, trarre informazioni riguardo&nbsp;agli elementi architettonici della parete posteriore&nbsp;contro la quale si sarebbe collocato l’altare. Ai punti&nbsp;otto e nove del rapporto, Sardi osserva: “Dove al&nbsp;presente vi è le due Colonne dove si à da formar la&nbsp;Capella, se gli doverà far do pilastri alli quali li&nbsp;anderà le sue sottobase guariscili, Cimasa, Basa, e&nbsp;fusto, e colarini, e Capitelli il resto anderà de cotto&nbsp;come le Colonne”; e successivamente: “Tra detti&nbsp;pilastri vi anderà l’ornamento della Capella... e vi&nbsp;anderà do pilastri di ordine Jonicho, Caneladi per&nbsp;non mettervi macchie per non confonder quelle del&nbsp;Tabernaculo, ne meno segli farà frontispiccio, ma si&nbsp;farà la Comise dretta, e sopra segli farà la sua sotto&nbsp;basa di legno, colle sue Colonelle e pozzo pur di&nbsp;legno ma finte di pierà”. Le “due Colonne” di cui&nbsp;parla Sardi è nostra ferma opinione vadano riconosciute nelle due colonne del colossale ordine ai due&nbsp;lati dell’altare maggiore, ora scomparse, e di cui i&nbsp;due pesanti plinti, che ora fungono da zoccoli delle&nbsp;due sculture secentesche di san Sebastiano e san&nbsp;Francesco, costituiscono tuttora un elemento dominante della parete dell’altare. Secondo il rapporto,&nbsp;fra queste due colonne si doveva collocare la “Capella” - cioè l’intera area “consacrata”, con l’altare&nbsp;al centro. Contrariamente a quanto è stato recentemente sostenuto nella letteratura, le monumentali&nbsp;semicolonne dovettero dunque essere state eseguite sicuramente nel Cinquecento: la parete posteriore della navata deve essere stata una parete divisoria fino al soffitto. È assolutamente logico che su&nbsp;questa parete si riproponesse l’articolazione architettonica della retrofacciata (fig. 94) e delle pareti&nbsp;laterali e che nei quattro angoli dei semipilastri</font></p>
<p><font style="font-size:medium;font-family:Sylfaen, serif;">154</font></p>
</body>
</html>