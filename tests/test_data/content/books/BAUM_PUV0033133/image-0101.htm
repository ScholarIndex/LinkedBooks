<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:AngsanaUPC, serif;font-variant:small-caps;">L'attività musicale </font><font style="font-size:small;font-family:Georgia, serif;font-style:italic;">Denis Arnold</font></p>
<p><font style="font-size:large;font-family:AngsanaUPC, serif;">luoghi più pubblici. Non che trascurasse la Pietà. Le condizioni poste al momento dell’incarico stabilivano che egli doveva “pratticarsi per l’intiera instrut-tione di dette figliole”<sup>8</sup>. La cosa non era ovviamente&nbsp;possibile. Senza dubbio insegnava loro l’esecuzione sulla tastiera, illustrata dal trattato di fama&nbsp;internazionale </font><font style="font-size:large;font-family:AngsanaUPC, serif;font-style:italic;">L’armonico pratico al címbalo</font><font style="font-size:large;font-family:AngsanaUPC, serif;"> (Venezia, 1708), manuale elementare ma generalmente considerato chiaro, di tecnica d’esecuzione del&nbsp;basso continuo. Ma Gasparini scelse la strada più&nbsp;logica, già consolidata ai Mendicanti, quella cioè di&nbsp;trovare degli insegnanti per gli altri strumenti. Antonio Vivaldi fu il primo ad essere chiamato e certo&nbsp;doveva sapere cosa ci si aspettava da lui, visto che il&nbsp;padre, Giovanni Battista, aveva insegnato ai Mendicanti fin dal 1689. Ben presto vennero ad aggiungersi maestri di strumenti a fiato e di canto. In questo modo fu fondata una scuola di musica.</font></p>
<p><font style="font-size:large;font-family:AngsanaUPC, serif;">Compito di Gasparini non era solo di trovare buoni maestri ma di organizzare l’insegnamento e le attività della “scuola” (termine forse più appropriato di&nbsp;“coro” in questo contesto). In effetti egli divenne&nbsp;“compositore stabile” e scrisse musica per tutte le&nbsp;feste più importanti. Gli altri maestri erano “insegnanti temporanei” che andavano alla scuola due o&nbsp;tre giorni alla settimana per far lezione agli allievi&nbsp;più promettenti. L’amministrazione giornaliera era&nbsp;tuttavia affidata a una persona residente nell’ospedale, la maestra, che riferiva ai governatori sull’andamento disciplinare, decideva il passaggio da un&nbsp;gruppo ad un altro, sceglieva chi avrebbe suonato&nbsp;nella cappella, etc.<sup>9</sup>.</font></p>
<p><font style="font-size:large;font-family:AngsanaUPC, serif;">Alle dodici migliori allieve (più due soprannumerarie) veniva concesso il privilegio di prendere allieve “di conditione Nobiliare civili”<sup>10</sup>. Tuttavia dovevano&nbsp;prendere almeno una, meglio se due, allieve dell’ospedale stesso; se non lo avessero fatto, al momento di sposarsi non avrebbero ricevuto alcuna dote.&nbsp;La prima lista compilata nel 1707 mostra come la&nbsp;maggioranza delle materie - canto, tiorba, oboe,&nbsp;violino, viola, organo - fossero affidate a queste&nbsp;giovani insegnanti. Esse erano naturalmente esentate dalle normali attività domestiche svolte dagli&nbsp;altri ospiti, potevano recarsi in terra ferma, ricevevano la loro parte di offerte raccolte in chiesa e,&nbsp;presumibilmente (visto che questo gruppetto di&nbsp;privilegiate supplicava che venissero loro affidate&nbsp;delle allieve nobili), ottenevano regali da parte dei&nbsp;nobili che affidavano loro l’educazione delle figlie.&nbsp;Alla Pietà le norme di ammissione, sia nei confronti&nbsp;delle insegnanti che delle coriste, erano molto rigide. L’insegnamento iniziava molto presto — probabilmente, in alcuni casi, fin dai cinque anni — e ai&nbsp;maestri e alle maestre venivano chiesti resoconti sui&nbsp;progressi delle allieve. All’epoca, il numero complessivo delle “esecutrici” era di circa ventisette”<sup>11</sup>,&nbsp;mentre il numero delle allieve del conservatorio&nbsp;dell’ospedale era logicamente superiore.</font></p>
<p><font style="font-size:large;font-family:AngsanaUPC, serif;">I governatori davano grande importanza al potere della musica di attirare un “numerosissimo concorso”. Gasparini era proprio l’uomo che faceva per&nbsp;loro. Nel 1709 gli vennero dati cinquanta ducati in&nbsp;più per le “fatiche straordinarie” sopportate in occasione della “Solennità della Festa e della Novena&nbsp;del Santiss.mo Natalie: compositioni dal universal&nbsp;tanto applaudite”<sup>12</sup>. La stessa cosa avvenne nel 1712&nbsp;per le “compositioni dal universale aggradite”<sup>13</sup>.&nbsp;Non sappiamo quale musica venisse applaudita: la&nbsp;maggior parte della musica di chiesa composta da&nbsp;Gasparini è andata perduta e ciò che ci rimane potrebbe essere stato scritto per altri. Comunque conosciamo gli oratori che egli scrisse per la Pietà dai libretti che venivano dati al pubblico. Ne scrisse quasi uno all’anno dal 1701 al 1714. Questo genere era&nbsp;stato in voga alla chiesa dei Filippini, la Fava, fin dal&nbsp;1667. Verso il 1700 però non si eseguivano più oratori, forse perché, essendo impegnati nella costruzione di una nuova chiesa vicino a Rialto, non potevano più permettersi di pagare i cantori e l’orchestra. La Pietà non aveva invece bisogno di pagare&nbsp;nessuno: le coriste (non pagate) potevano fare&nbsp;qualsiasi parte. Fu così che gli ospedali proseguirono nel genere fino alla fine del secolo: e ne sarebbero stati ripagati sia dal punto di vista finanziario che&nbsp;artistico.</font></p>
<p><font style="font-size:large;font-family:AngsanaUPC, serif;">Sono andati perduti anche gli spartiti degli oratori scritti da Gasparini per la Pietà. Dai titoli - </font><font style="font-size:large;font-family:AngsanaUPC, serif;font-style:italic;">Triumphus misericordiae, Jubilumprophetarum, Aeterna&nbsp;sapientia,</font><font style="font-size:large;font-family:AngsanaUPC, serif;"> etc. - pare si tratti di opere scritte nel&nbsp;vecchio stile dei “misteri”. In uno degli oratori, scritto probabilmente per Torino, </font><font style="font-size:large;font-family:AngsanaUPC, serif;font-style:italic;">S. Maria Egitiaca<sup>14</sup>,</font><font style="font-size:large;font-family:AngsanaUPC, serif;"> lo&nbsp;stile di Gasparini si avvicina a quello del romano&nbsp;Alessandro Scarlatti, con l’inserimento di piacevoli&nbsp;arie operistiche, nonostante il tema non fosse particolarmente drammatico. Né, va detto, egli fece mai&nbsp;grandi richieste agli esecutori. Comunque, l’interesse verso questo aspetto operistico era visibile anche in altre forme. Vivaldi aveva già pubblicato la&nbsp;celebre raccolta di concerti </font><font style="font-size:large;font-family:AngsanaUPC, serif;font-style:italic;">L’Estro Armonico</font><font style="font-size:large;font-family:AngsanaUPC, serif;"> nel&nbsp;periodo in cui Gasparini pensava di tornare a&nbsp;Roma, nel 1713· La raccolta trasformò di colpo&nbsp;molti aspetti della musica strumentale europea, e si&nbsp;sostituì ai concerti di Corelli quale fonte di prima&nbsp;ispirazione.</font></p>
<p><font style="font-size:large;font-family:AngsanaUPC, serif;">Nella lontana Weimar, Bach si affrettò a trascrivere i concerti di Vivaldi per organo e poco dopo, a Köthen e Lipsia, ne scrisse le imitazioni. I concerti de&nbsp;</font><font style="font-size:large;font-family:AngsanaUPC, serif;font-style:italic;">L’Estro Armonico</font><font style="font-size:large;font-family:AngsanaUPC, serif;"> furono indubbiamente scritti per&nbsp;la Pietà. Alcuni erano stati ovviamente composti&nbsp;per essere eseguiti da Vivaldi stesso, altri coinvolgevano gli allievi; tutti erano comunque pezzi virtuosistici e d’effetto. Molte prove indicano che i&nbsp;concerti venivano eseguiti negli ospedali durante la&nbsp;messa o i vespri. In seguito Martinelli, insegnante di&nbsp;strumenti a corda della Pietà e dei Mendicanti, scriverà sui libretti anche i nomi delle esecutrici dei</font></p>
<p><font style="font-size:small;font-family:Sylfaen, serif;">102</font></p>
</body>
</html>