<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'Ospedaletto </font><font style="font-size:small;font-family:Times New Roman, serif;font-style:italic;">Storia della costruzione</font></p><div></div><br clear="all"/>
<p><font style="font-size:medium;font-family:Times New Roman, serif;">dicale subita dal complesso negli anni trenta del nostro secolo, è ancora visibile la robusta struttura a&nbsp;volte del piano terreno di questa ala, che datava al&nbsp;tempo del Sardi (fig. 105). La nuova costruzione del&nbsp;1742 fu seguita dal figlio di Domenico Rossi, Paolo,&nbsp;in quel tempo proto dell’ospedale<sup>149</sup>. Nel suo testamento Foco spiegò che bisognava sforzarsi di&nbsp;allungare e allargare il più possibile l’ospedale affinché finalmente e con ragione si potesse mutare&nbsp;l’appellativo di “Ospedaletto&quot; in quello di “Ospedale”. Egli propose di chiedere ai padri domenicani il&nbsp;permesso di cedere all’ospedale una parte del campiello di loro proprietà e quindi di “proseguire la&nbsp;fabbricha sopra la stradda in egual altezza e simetría...” il più lontano possibile in direzione delle&nbsp;Fondamenta Nuove. La formulazione “in fuori sopra la stradda” significava evidentemente che l’ala&nbsp;dell’ospedale sarebbe stata ampliata al primo o&nbsp;secondo piano, trasformando la strada comune in&nbsp;un lungo sottoportego. Il suggerimento del Foco di&nbsp;incaricare Girolamo Gaggia, noto principalmente&nbsp;conte architetto teatrale, del completamento della&nbsp;nuova ala, non trovò alcun riscontro. Nel 1751 l’architetto Matteo Lucchesi era entrato nella congregazione dei governatori dell’ospedale<sup>150</sup>, dopo essersi occupato come proto già dal 1745 dei lavori&nbsp;all’ospedale<sup>151</sup>. È molto probabile che Lucchesi fosse incaricato della supervisione delle attività edilizie correnti e che a lui si affidasse l’esecuzione delle&nbsp;costruzioni da erigere con i denari del Foco. Poco&nbsp;dopo la morte di questi, nel 1760, fu iniziata la&nbsp;“nuova costruzione”<sup>152</sup>. Nel 1765 fu solennemente&nbsp;posta la prima pietra della nuova infermeria maschile e femminile<sup>153</sup>. Probabilmente questa costruzione - per quanto ci è dato sapere l’ultimo intervento edilizio di un certo peso negli edifici di servizio durante il Settecento - riguardava un ampliamento o un allargamento verso le Fondamenta&nbsp;Nuove dell’ala più recente iniziata dal Sardi<sup>154</sup>.</font></p>
<p><font style="font-size:medium;font-family:Times New Roman, serif;">Un altro intervento, pari a una particolare e persino emblematica conclusione dei due secoli e mezzo di&nbsp;attività architettonica all’Ospedaletto, ebbe luogo&nbsp;nella seconda metà del Settecento. Riguardava uno&nbsp;spazio “capace per le prove Musicali, e decente per&nbsp;accogliere qualche ragguardevole Soggetto, che&nbsp;volesse udire qualche Accademia...”<sup>155</sup>. Nel 1771 fu&nbsp;presentato un progetto per trasformare l’antica cucina delle figliole, del Longhena, sul lato settentrionale della corte, in una sala di musica. A causa dei&nbsp;lavori in corso nella nuova ala il progetto restò fermo fino al 1776, allorché la congregazione lo riprese e si dimostrò sensibile all’argomento dei Deputati sopra le Figlie, che una sala siffatta era necessaria&nbsp;“al maggior comodo, ed alla miglior decenza del&nbsp;Pio luogo...”, ma soprattutto perché avrebbe costituito un elemento “à similitudine degli altri Ospitali,&nbsp;che ne sono già provveduti”<sup>156</sup>.1 progetti della sala&nbsp;disegnati in precedenza dai proti Chechia e Bogno-lo furono bocciati; nulla ci è noto sul loro contenuto. Un terzo disegno, eseguito da Francesco Patron,&nbsp;architetto pressoché sconosciuto, fu infine accettato. Dunque, contrariamente a quanto si è sempre&nbsp;ritenuto sull’autorità del Moschini, il progetto per&nbsp;questa deliziosa saletta non si deve a Matteo Lucchesi, sebbene quest’ultimo, governatore dell’ospedale fino al 1775, dovette avere una parte importante nell’approvazione del progetto<sup>157</sup>. La sala</font></p>
<p><font style="font-size:medium;font-family:Times New Roman, serif;font-weight:bold;">166</font></p>
</body>
</html>