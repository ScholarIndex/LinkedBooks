<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">La nuova filantropia </font><font style="font-size:small;font-family:Times New Roman, serif;font-style:italic;">Brian Pulían</font></p>
<p><font style="font-size:medium;font-family:Times New Roman, serif;">Il quarto e ultimo indirizzo tradizionale nell’assistenza ai poveri era quello della “nuova filantropia” cinquecentesca, benché possa apparire avventato&nbsp;definire un qualsiasi fenomeno della storia sociale&nbsp;come assolutamente nuovo, e si possa citare in più&nbsp;di un caso un precedente medioevale per singoli&nbsp;aspetti di questo episodio. Tra le manifestazioni&nbsp;della “nuova filantropia” vanno elencati i grandi&nbsp;ospedali degli Incurabili, sulle Zattere, dei Derelitti&nbsp;e dei Mendicanti ai Santi Giovanni e Paolo; i tre&nbsp;istituti complementari delle Convertite e delle Zitelle alla Giudecca e del Soccorso a Dorsoduro; e&nbsp;infine la Pia Casa dei Catecumeni, che ebbe la sua&nbsp;sede permanente a San Gregorio, nel 1571. Possono essere definite espressioni della “nuova filantropia”, pur a rischio di ampliare indebitamente il termine, anche la fraterna di Sant’Antonino per i Poveri Vergognosi, l’organizzazione per l’insegnamento&nbsp;della dottrina cristiana, e la confraternita di San&nbsp;Bartolomeo del Crocefisso, per l’assistenza ai carcerati. Tra gli ospedali, quello degli Incurabili, fondato poco dopo il 1520, era destinato originariamente all’assistenza dei sifilitici benché, come i suoi&nbsp;corrispettivi a Roma e Napoli, avesse col tempo&nbsp;finito per aprire le sue porte ad ammalati colpiti da&nbsp;altri mali cronici, pericolosi o repellenti. Sia l’ospedale degli Incurabili che quello dei Derelitti, detto&nbsp;Ospedaletto, sorto sulle baracche drizzate in fretta&nbsp;nel 1528 per accogliere affamati e ammalati durante&nbsp;una spaventosa carestia, disponevano di un reparto&nbsp;adibito a orfanotrofio. Essi erano stati fondati, a&nbsp;differenza dei piccoli istituti medioevali, da gruppi&nbsp;di benefattori che si erano ben presto costituiti in&nbsp;congregazioni di governatori, e, almeno per quanto&nbsp;riguarda gli Incurabili, esso ottenne ben presto il&nbsp;riconoscimento dello Stato, in quanto adempiva a&nbsp;preziose funzioni pubbliche<sup>16</sup>. L’ospedale dei Mendicanti, fondato dal Senato dietro raccomandazione di una commissione di magistrati, era il risultato&nbsp;del tentativo ambizioso, effettuato nelPultimo decennio del Cinquecento, di eliminare totalmente&nbsp;dalla città qualsiasi genere di mendicità per le strade e nelle chiese, facendo eccezione solamente per&nbsp;i ciechi<sup>17</sup>.</font></p>
<p><font style="font-size:medium;font-family:Times New Roman, serif;">Quanto a Convertite, Zitelle e Soccorso, questi istituti erano tutti rivolti a risolvere il problema della prostituzione. L’istituto delle Convertite era, nelle&nbsp;parole del viaggiatore inglese Fynes Moryson, destinato alle “puttane pentite”<sup>18</sup>, cioè alle prostitute&nbsp;che avevano deciso di espiare i loro peccati con&nbsp;una vita di penitenza, conformandosi alla Regola&nbsp;agostiniana. L’istituto delle Zitelle era in origine&nbsp;destinato a svolgere un’opera di salvataggio tra le&nbsp;giovani che rischiavano di entrare nel mondo della&nbsp;prostituzione, ma disponeva di più ampie facoltà di&nbsp;protezione nei confronti di giovanette in pericolo.&nbsp;Una volta venne utilizzato, ad esempio, come rifugio per una giovane donna che, allevata dalle monache nei Paesi Bassi e richiamata poi in Italia dai&nbsp;genitori, aveva fatto la sconcertante scoperta che&nbsp;essi erano in realtà segretamente ebrei, e volevano&nbsp;ricondurla alla loro fede. Il Soccorso, rivolto a donne più mature, intendeva dare un asilo, un’opportunità di indagare nella propria anima, a quelle&nbsp;donne che desideravano ritirarsi dalla prostituzione&nbsp;e cercavano un diverso modo di vivere, senza però&nbsp;votarsi immediatamente ai perenni rigori delle&nbsp;Convertite. Esso offriva la possibilità di un n...'trimonto combinato in alternativa al convento' La Pia&nbsp;Casa dei Catecumeni, come suggerisce il suo nome,&nbsp;era rivolta ad assistere e istruire i catecumeni, ebrei,&nbsp;turchi e mori, che avessero scelto di convertirsi al&nbsp;Cristianesimo, nonché all’educazione dei bambini&nbsp;(maschi sotto i quattordici anni, femmine sotto i&nbsp;dodici) che, non toccando l’“età della ragione”,&nbsp;erano stati convertiti per volontà dei genitori<sup>20</sup>.</font></p>
<p><font style="font-size:medium;font-family:Times New Roman, serif;">I </font><font style="font-size:small;font-family:Sylfaen, serif;">FUORiCASTA. </font><font style="font-size:medium;font-family:Times New Roman, serif;">Caratteristica saliente della “nuova fi-lantropiaTera la tendenza a rivolgersi specialmente ai (fuoricasta'. Essa si preoccupava soprattutto di co-lokì^che erano perseguiti dalla legge, e persino&nbsp;esposti all’esecrazione pubblica, ma potevano cionondimeno, se accostati con fervore evangelico,&nbsp;essere indotti a intraprendere una maniera di vivere&nbsp;radicalmente diversa. Porre sullo stesso piano&nbsp;Ebrei e prostituid può oggi apparire stravagante&nbsp;sino all’irriverenza: ma ambedue le categorie erano, nella mente degli amministratori e di taluni ecclesiastici, associate palesemente </font><font style="font-size:medium;font-family:Times New Roman, serif;text-decoration:underline;">con m</font><font style="font-size:medium;font-family:Times New Roman, serif;">ali - fornicazione e usura - che erano tuttavia essenziali per il&nbsp;mantenimento dell’ordine. Prostitute e banchieri&nbsp;ebrei erano infatti anime perdute, la cui funzione&nbsp;era di tenere i cristiani rispéttabili lontani dalla tentazione di peccare diventando meretrici o usurai.&nbsp;Parlando a Roma della prostituzione, il sacerdote&nbsp;inglese Gregory Martin citava sant’Agostino, a sostegno del principio che “le cose sporche hanno un&nbsp;posto necessario, e contribuiscono all’ordine che è&nbsp;nell’universale stato del mondo intero”. Aggiungeva l’opinione di “un altro dottore, che le meretrici&nbsp;servono all’ordine dell’Intero, e mentre alcune si&nbsp;pongono da sé stesse in questo vile servizio, nello&nbsp;stesso tempo le donne oneste vivono più esenti da&nbsp;tentazioni, e non conducono, sotto le false spoglie&nbsp;di matrone, la corrotta vita delle sgualdrine”<sup>21</sup>. Conseguente a questo atteggiamento era, peraltro, la&nbsp;necessità che queste attività sciagurate ma vitali venissero isolate, forse rélegate in una determinata&nbsp;area della città, o marchiate con l’obbligo di indossare qualche capo di vestiario particolare o ridicolo.&nbsp;Ripetutamente la legislazione veneziana, pur riconoscendo l’inevitabilità della prostituzione, cercò&nbsp;con scarso successo di confinarla nei bordelli pubblici, di impedire alle prostitute di mescolarsi alla&nbsp;gente per bene nelle chiese, e di ostacolare la cor-,&nbsp;ruzione delle fanciulle<sup>22</sup>. Per oltre un secolo il Sena-</font></p>
<p><font style="font-size:small;font-family:Sylfaen, serif;">22</font></p>
</body>
</html>