<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'immagine </font><font style="font-size:small;font-family:Times New Roman, serif;font-weight:bold;font-style:italic;">Bernard Aikenia</font></p>
<p><font style="font-size:medium;font-family:Times New Roman, serif;">Se semplice è stabilirne l’iconografia, problematico e interessante è chiedersi perché Bonifazio dipinse&nbsp;questa monumentale e minuziosa raffigurazione&nbsp;della parabola di Lazzaro. Per quanto mi è noto è&nbsp;questa la più antica rappresentazione del tema nella pittura veneziana<sup>6</sup>. L’iconografia di Lazzaro e del&nbsp;ricco Epulone si sviluppò nella Francia del XIII secolo. Nel Lazzaro della parabola si riconobbe un&nbsp;personaggio storico, che veniva considerato come&nbsp;il santo protettore dei mendicanti. La parabola assumeva così il significato di un invito alla carità. Lazzaro veniva spesso raffigurato nei portali delle chiese (Moissac, Tolosa), dove i mendicanti chiedono&nbsp;abitualmente l’elemosina. Al tennine del Medio&nbsp;Evo la parabola fece ancora sporadiche comparse&nbsp;nell’arte figurativa monumentale<sup>7</sup>. Nella prima&nbsp;metà del XVI secolo il tema è presente talvolta nella&nbsp;grafica. Una stampa di Jörg Breu il Giovane del&nbsp;1535 mostra il ricco che gozzoviglia, su una loggia&nbsp;rialzata che occupa la parte centrale della composizione, mentre a sinistra è raffigurato il ritorno dalla&nbsp;caccia col falcone. A destra il povero Lazzaro viene&nbsp;scacciato, mentre sullo sfondo è l’inferno, dove&nbsp;arde il ricco; sopra di esso Lazzaro riposa nel seno&nbsp;di Abramo. In una seconda incisione dello stesso&nbsp;artista, del 1545, il banchetto ha luogo sotto un&nbsp;porticato a colonne; a destra si vede una fontana&nbsp;d’amore e dei lanzichenecchi di ritorno dalla caccia<sup>8</sup> (fig. 32). Sebbene non si possa parlare di una&nbsp;diretta ripresa di motivi, la corrispondenza di composizione e di raffigurazione della scena tra le due&nbsp;stampe di Breu e il dipinto di Bonifazio è così sorprendente che si potrebbe supporre che il pittore&nbsp;veronese si fosse basato sull’opera del grafico tedesco nell’esecuzione del proprio dipinto. Se tale ipotesi è esatta, la datazione del quadro all’Accademia&nbsp;va spostata a dopo il 1545. La commissione per&nbsp;questo grande ed eccezionale dipinto, nella Venezia degli anni trenta o quaranta del XVI secolo,&nbsp;deve essere il risultato di un nuovo interesse per il&nbsp;messaggio della parabola evangelica. La sua interpretazione nel XVI secolo era piuttosto univoca.&nbsp;Accanto alla poco seguita interpretazione per cui&nbsp;Lazzaro rappresenterebbe il popolo ebreo e il ricco&nbsp;il mondo pagano (riportata, fra l’altro, nel commento biblico di Ugo di San Vittore, ancora molto letto&nbsp;nel XVI secolo), la spiegazione corrente del racconto è quella di un’esortazione a prendersi cura dei&nbsp;bisognosi<sup>9</sup>. Soprattutto nell’episodio delfincontro&nbsp;fra il ricco e Lazzaro nell’aldilà, appare chiaro che la&nbsp;parabola illustra una delle pietre miliari della dottrina cattolica: la generosità verso il prossimo rispecchia la magnanimità di Dio verso l’umanità e con&nbsp;ciò la garanzia più sicura di ottenere un posto in&nbsp;paradiso dopo la morte. Nel racconto non è il ricco&nbsp;avaro a essere chiamato con il proprio nome, bensì&nbsp;il povero, insignificante Lazzaro, “ad monstrandum&nbsp;contrarium esse ordinem spiritus ordini mundano”,&nbsp;conte annotava il cardinale Gaetano nel suo noto&nbsp;commento biblico, stampato a Venezia nel 1530<sup>10</sup>. Ta-</font></p><div></div><br clear="all"/>
<p><font style="font-size:small;font-family:Times New Roman, serif;font-weight:bold;">72</font></p>
</body>
</html>