<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div>
<p><font style="font-size:x-small;font-family:Times New Roman, serif;font-variant:small-caps;">La nuova filantropia </font><font style="font-size:small;font-family:Times New Roman, serif;font-style:italic;">Brian Pulían</font></p></div><br clear="all"/>
<p><font style="font-size:medium;font-family:Times New Roman, serif;">quali le Zitelle, i Catecumeni e i Mendicanti non si ponevano comunque, per la maggior parte dei ricoverati, come punti d’arrivo; loro fine reale era&nbsp;piuttosto di fungere da ponte tra un vecchio modo&nbsp;di vivere, cattivo o potenzialmente cattivo, e una&nbsp;nuova vita virtuosa. Coloro che venivano loro affidati provenivano dalla terra desolata esterna al solido ordine sociale, rimanevano per qualche tempo&nbsp;in una situazione liminare, libera da ogni contaminazione - non meno di quaranta giorni ai Catecumeni, cinque o sei anni alle Zitelle - per essere&nbsp;poi provvisti di una posizione sociale nuova e di&nbsp;un’occupazione. Potevano essere collocati come&nbsp;apprendisti in qualche mestiere, o entrare a servizio&nbsp;in una casa, o venir maritate con l’aiuto della dote&nbsp;offerta dall’istituto. Qualcuno dei maschi ricoverati&nbsp;ai Mendicanti poteva ancora talvolta essere mandato in mare, mentre taluna delle ragazze, scegliendo&nbsp;il destino che appariva all’istituto il più alto accessibile a una donna, prendeva il velo. Sul finire del&nbsp;Cinquecento i circoli attorno agli ospedali avevano&nbsp;certamente la convinzione che i migliori e meglio&nbsp;nati tra gli orfani potessero fornire reclute per il&nbsp;nuovo clero, di cui la Chiesa aveva tanto bisogno.&nbsp;Di conseguenza la congregazione che gestiva l’ospedale dei Derelitti ai Santi Giovanni e Paolo stabiliva, nel 1578, di scegliere dodici dei suoi orfani,&nbsp;comprare loro indumenti sacerdotali da indossare&nbsp;sopra gli abiti ordinari, e dar loro un’istruzione&nbsp;“specialmente nelle lettere et poi nelle cerimonie et</font></p>
<p><font style="font-size:medium;font-family:Times New Roman, serif;">tutte le altre cose che si convengono alli buoni sacerdoti”<sup>36</sup>. Vero è anche che taluni dei fanciulli&nbsp;venivano assorbiti dagli ospedali stessi come servitori, dato che i regolamenti dei Mendicanti vietavano ad amministratori e personale, nel 1Ó19, di permettere che fosse impiegato all’esterno chiunque&nbsp;potesse rendersi utile entro l’ospedale<sup>37</sup>. Così le orfane musicalmente dotate dei Derelitti avevano&nbsp;molte probabilità di diventare membri permanenti&nbsp;del famoso coro dell’istituto. Ma in generale i nuovi&nbsp;ospedali, a parte Convertite e Incurabili, non preparavano i loro assistiti esclusivamente per una vita&nbsp;rinchiusa. In base al principio “qui cum dilexisset&nbsp;suos usque in finem dilexit eos”, i governatori degli&nbsp;istituti elaborarono un sistema per l’assistenza e il&nbsp;controllo dei loro pupilli anche dopo che questi&nbsp;avevano lasciato l’ospedale o la scuola per il mondo esterno.</font></p>
<p><font style="font-size:medium;font-family:Times New Roman, serif;font-variant:small-caps;">La vecchia e la nuova filantropia: mutamenti di quantità e di organizzazione. </font><font style="font-size:medium;font-family:Times New Roman, serif;">I mutamenti significativi nella storia sono spesso mutamenti di quantità piuttosto che di qualità. Così, benché vecchie e&nbsp;nuove istituzioni si rifacessero a principi indubbiamente diversi, vale la pena di sottolineare il semplice dato che i nuovi ospedali erano generalmente&nbsp;assai più grandi degli antichi. In tempi precedenti&nbsp;era fatto inusuale, benché non del tutto ignoto, che&nbsp;gli ospedali accogliessero più di un centinaio di&nbsp;ricoverati, e i piccoli ospedali fondati da qualche</font></p><div></div><br clear="all"/><div></div><br clear="all"/>
<p><font style="font-size:small;font-family:Times New Roman, serif;font-weight:bold;">25</font></p>
</body>
</html>