<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Constantia, serif;font-variant:small-caps;">La </font><font style="font-size:x-small;font-family:Times New Roman, serif;font-variant:small-caps;">nuova filantropia </font><font style="font-size:small;font-family:Times New Roman, serif;font-style:italic;">Brian Pulían</font></p>
<p><font style="font-size:medium;font-family:Times New Roman, serif;">e toccava alcuni settori del patriziato più di altri. Venezia rispose con la stessa prontezza di molte&nbsp;altre città cattoliche alle proposte di introdurre attività caritative che imitavano da vicino modelli romani; ciò va riferito soprattutto alle Zitelle, ai Catecumeni e al Soccorso. Roma infatti intendeva porsi&nbsp;come modello non solo dello splendore visibile e&nbsp;della gloria tangibile della santità, ma anche delle&nbsp;infinite varietà della carità cristiana. Quasi ogni&nbsp;immaginabile genere di opera buona veniva messo&nbsp;in atto, con successo variabile, sulla popolazione&nbsp;eterogenea e internazionale di Roma. Non si deve&nbsp;però attribuire ogni influenza alla sola Roma e ai&nbsp;Gesuiti: all’atto dell’istituzione dei Mendicanti, il&nbsp;Senato veneziano si riconosceva debitore non di&nbsp;Roma, ma di Bologna, mentre sembra che le sue&nbsp;fatiche rivolte a concentrare e rinchiudere i mendicanti - benché giustificate in un linguaggio fortemente memore della Bolla </font><font style="font-size:medium;font-family:Times New Roman, serif;font-style:italic;">Quamvis Infirma</font><font style="font-size:medium;font-family:Times New Roman, serif;"> di Sisto V - abbiano avuto risultati più duraturi di quelli&nbsp;ottenuti dal governo papale<sup>61</sup>.</font></p>
<p><font style="font-size:medium;font-family:Times New Roman, serif;">La pratica della carità non era semplicemente un atto di altruismo verso anima e corpo del beneficato. Era, e rimaneva, un mezzo per il cui tramite&nbsp;l’anima del benefattore acquistava merito. Nel corso del XVI secolo i novizi gesuiti, i preti che compivano il loro tirocinio a Roma, e molti laici devoti,&nbsp;venivano spinti a rendere i'più umili servizi ai poveri degli ospedali, come forma di penitenza e autoumiliazione, mezzo per l’annichilimento dell’io.&nbsp;Non è questione che Gesuiti e altri seguaci degli&nbsp;stessi principi obiettassero a vie più tradizionali di&nbsp;automortificazione, quali l’uso moderato della sferza e del cilicio. Essi riconoscevano però che l’autodisciplina poteva essere acquisita attraverso lo&nbsp;stretto contatto, nella funzione di servitore e non di&nbsp;benefattore, con il povero ammalato e mutilato —&nbsp;non il normale povero, ma il terribile, piagato rottame umano ricoverato agli Incurabili, il nuovo lebbroso del XVI secolo<sup>62</sup>. L’ospedale degli Incurabili&nbsp;di Venezia fu testimone di una delle straordinarie&nbsp;azioni di padronanza di sé compiute da Francesco&nbsp;Saverio; l’istituto degli Incurabili di Roma stabilì di&nbsp;offrire, per l’edificazione di pazienti e visitatori,&nbsp;“quadri viventi” con la narrazione delle sofferenze&nbsp;di Giobbe mentre “sua moglie si turava il naso, non&nbsp;sopportando il fetore del marito, e i suoi tre amici&nbsp;piangevano e lamentavano il suo caso”. Particolarmente meritevoli erano coloro che riuscivano a&nbsp;seguire i precetti di san Girolamo e san Gregorio&nbsp;Nazianzeno, costringendosi al servizio personale&nbsp;dei reietti e mutilati<sup>63</sup>.</font></p>
<p><font style="font-size:medium;font-family:Times New Roman, serif;">Una delle più importanti conseguenze delle nuove tendenze fu il rinnovarsi dell’influenza ecclesiastica&nbsp;sulla direzione dell’assistenza ai poveri. Nei secoli&nbsp;XIV e XV, benché le confraternite avessero avuto&nbsp;intimi legami con chiese e conventi, le maggiori fra&nbsp;esse avevano manifestato la tendenza a trattare i&nbsp;preti che dicevan messa come dei dipendenti, semplici cappellani al soldo dell’associazione, passibili&nbsp;di essere licenziati in caso di cattiva condotta o&nbsp;trascuratezza del dovere<sup>64</sup>. Nel Cinquecento, il principio che il controllo delle attività caritative rimanesse nelle mani dei laici conservò la sua importanza, pur se l’assistenza quotidiana ai poveri e l’educazione degli orfani poterono essere affidate a&nbsp;membri di un ordine religioso, ad esempio ai Derelitti al nuovo ordine dei Somaschi, fondato da Girolamo Miani. Ma accadde che fosse sospesa anche&nbsp;questa regola, sia ai Catecumeni che nell’associazione di aiuto ai carcerati. Normalmente, presidenti&nbsp;dei Catecumeni erano un prete, un nobile e un cittadino. Il patriarca Diedo nel 1557 e il patriarca&nbsp;Priuli nel 1593 parteciparono alla fondazione di&nbsp;questi istituti; Priuli concesse ai fratelli della Società&nbsp;di San Bartolomeo l’autorizzazione, da essi chiesta,&nbsp;di incontrarsi in un oratorio sopra la sagrestia della&nbsp;chiesa di Santa Maria Formosa - ma solo a condizione che l’ingresso alla confraternita fosse aperto a&nbsp;chiunque, che un sacerdote presiedesse alle riunioni e che tutte le nuove regole votate dalla associazione avessero l’approvazione del patriarca<sup>65</sup>. Per&nbsp;lo Stato, fu forse più facile tollerare questi accordi&nbsp;concernenti organizzazioni che non disponevano&nbsp;di grandi entrate fisse, poiché esso aveva soprattutto timore che le attività caritative potessero venir&nbsp;reclamate dalla Chiesa e, in quanto enti ecclesiastici, richiedessero l’immunità dalla tassazione statale.&nbsp;Accadeva poi talvolta che predicatori di passaggio&nbsp;ispirassero la creazione di organismi, che venivano&nbsp;poi mantenuti in vita da elementi laici locali per&nbsp;molto tempo dopo la partenza dei predicatori stessi&nbsp;- così l’istituto delle Zitelle dovette la propria esistenza al gesuita Benedetto Palmio, autore di un&nbsp;elaborato sennone sulla carità, pronunciato nel&nbsp;1588, allorché egli presentò la revisione dello statuto alle due congregazioni dei governatori e gover-natrici. Uno degli effetti della nuova filantropia fu di&nbsp;infrangere barriere convenzionali, non solo tra clero e laici, ma anche tra i diversi generi di associazioni laiche. Persone di rango diverso ebbero maggiori&nbsp;possibilità di riunirsi nell’impresa comune di amministrare l’assistenza ai poveri. Nelle Scuole Grandi,&nbsp;le cariche erano state a lungo riservate ai “cittadini&nbsp;originarii” di Venezia, mercanti benestanti e professionisti non patrizi, mentre i nobili, benché condividessero le devozioni e l’accumulo di meriti spirituali, non partecipavano all’amministrazione. D’altra&nbsp;parte le confraternite parrocchiali, quali le Scuole&nbsp;del Sacramento, venivano spesso trascurate, come&nbsp;adatte solo a fabbri e ciabattini<sup>66</sup>. Sebbene dapprincipio l’ospedale degli Incurabili fosse controllato&nbsp;da una larga maggioranza di nobili, e quello dei&nbsp;Derelitti fosse invece piuttosto un’iniziativa plebea,&nbsp;sia Derelitti che Mendicanti finirono con l’essere&nbsp;governati da congregazioni composte di patrizi, cit-</font></p>
<p><font style="font-size:small;font-family:Times New Roman, serif;font-weight:bold;">32</font></p>
</body>
</html>