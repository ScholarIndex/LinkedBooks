<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Lucida Sans Unicode, sans-serif;font-variant:small-caps;">L'Ospedaletto </font><font style="font-size:small;font-family:Georgia, serif;font-style:italic;">Storia della costruzione</font></p>
<p><font style="font-size:medium;font-family:Times New Roman, serif;">cento non vennero intrapresi interventi significativi all’interno della chiesa. Non fu però così per gli&nbsp;adiacenti edifici ospedalieri, che solo in quel secolo&nbsp;ricevettero la loro forma definitiva grazie all’imponente sostegno finanziario di Francesco Foco, un&nbsp;ricco gioielliere di origine milanese.</font></p>
<p><font style="font-size:medium;font-family:Times New Roman, serif;">Negli anni venti del Settecento ebbero luogo un certo numero di interventi di natura prevalentemente logistica. Fu allora che la cucina del&nbsp;reparto maschile, allora ubicata accanto alla chiesa,&nbsp;fu trasferita in un sito nelle vicinanze della coite,&nbsp;per ridurre il pericolo di incendio<sup>144</sup>. Ci si cominciò&nbsp;pure a preoccupare della situazione igienica dei&nbsp;saloni. Un rapporto del proto medico anatomico&nbsp;conteneva la raccomandazione di togliere le costruzioni in legno attorno ai letti; a dir il vero queste&nbsp;avevano un aspetto gradevole e proteggevano i&nbsp;malati dal freddo, ma trattenevano d’altro canto il&nbsp;“cattivo odore”. Perciò si tolsero le “colonne e Pa-gioli di legno alli letti deU’Infermi”, in modo che&nbsp;l’infermeria diventasse un salone interamente aperto con i letti disposti a distanza regolare. Ne derivò&nbsp;il vantaggio accessorio che le sale erano più facilmente sorvegliabili e le eventuali immondizie&nbsp;immediatamente individuabili ai fini della loro rimozione<sup>145</sup>. Un’ulteriore miglioria nelle condizioni&nbsp;igieniche fu introdotta negli anni sessanta con l’ampliamento delle finestre, per facilitare la circolazione dell’aria. Il proto medico consigliò di collocare nei mesi invernali una stufa al centro dell’infer-meria<sup>146</sup>.</font></p>
<p><font style="font-size:medium;font-family:Times New Roman, serif;">Francesco Foco fu l’ultimo grande benefattore determinato a legare per sempre il suo nome all’ospedale. Come già aveva fatto Bartolomeo Cargnoni circa un secolo prima, egli nel suo testamento designò l’Ospedaletto come suo erede universale, dando indicazioni dettagliate sulle nuove costruzioni&nbsp;che sarebbero state finanziate con il proprio lascito.&nbsp;Già dieci anni prima del primo testamento, nel&nbsp;1742, il Foco, come anonimo benefattore - il cui&nbsp;intervento fu mediato dal piovano della vicina Santa Maria Formosa — aveva procurato i mezzi finanziari per costruire una aggiunta all’ospedale, come&nbsp;indicò espressamente, “in fuori sopra la stradda”.&nbsp;Ma questo desiderio, come apprendiamo dal testamento del 1752, rimase inascoltato<sup>147</sup>. Con il denaro&nbsp;donato nel 1742, da quanto ci chiarisce un’altra&nbsp;annotazione, si ampliarono invece le infermerie&nbsp;maschile e femminile con un “Luoco superiore corrispondente alla lunghezza nuova dell’Infermeria&nbsp;delle Povere concesso, et annesso alla Casa delle&nbsp;Figliole...”<sup>148</sup>. È chiaro che si tratta qui di un piano&nbsp;che fu collocato sopra l’ala confinante con la Casa&nbsp;delle Figliole, ala che - come abbiamo visto - fu&nbsp;eretta da Giuseppe Sardi nel 1662-66. In una vecchia foto di poco precedente la trasformazione ra-</font></p><div></div><br clear="all"/>
<p><font style="font-size:medium;font-family:Times New Roman, serif;">165</font></p>
</body>
</html>