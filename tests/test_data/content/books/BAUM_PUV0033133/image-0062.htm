<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'architettura </font><font style="font-size:small;font-family:Times New Roman, serif;font-style:italic;">Dulcia Meijers</font></p>
<p><font style="font-size:medium;font-family:Times New Roman, serif;">bile che si sia operato in fasi “separate”, adattando il progetto, qualora necessario, man mano che proseguiva la campagna costruttiva.</font></p>
<p><font style="font-size:medium;font-family:Times New Roman, serif;">La casa delle Zitelle aveva pure dei grandi saloni comunitari chiamati nei documenti “infermeria” e&nbsp;“dormitorio”. La configurazione finale in forma di H&nbsp;fu raggiunta alla fine del secolo XVII, allorché il&nbsp;complesso fu ingrandito con le due ali retrostanti. Il&nbsp;complesso cinquecentesco mostra uno schema di&nbsp;base paragonabile a quello degli Incurabili, eccetto&nbsp;la posizione della chiesa. La planimetria delle Zitelle sembra in ogni senso una versione migliorata di&nbsp;quella dell’ospedale degli Incurabili: questa volta sì&nbsp;la chiesa è collocata sulla strada comune (la fonda-menta), e determina con la sua posizione centrale&nbsp;la facciata ospedaliera prospiciente il canale della&nbsp;Giudecca; essendo la chiesa costruita a pianta centrale e, in confronto di quella degli Incurabili, ridotta in dimensione, il chiostro viene occupato solo&nbsp;per metà. Anche per i cori che comunicano con la&nbsp;chiesa fu trovata una soluzione più felice, grazie&nbsp;alla posizione frontale della chiesa, evitando la costruzione di ponticelli. È un fatto saliente che l’adozione del tipo edilizio con due ali fu vincolante,&nbsp;benché questo istituto fosse un ricetto per sole&nbsp;donne! A questo riguardo si direbbe che la casa&nbsp;svolgesse più la funzione di un ospizio che di un&nbsp;ospedale. Un confronto con la forma architettonica&nbsp;della Ca’ di Dio (figg. 29, 30), eretta nel 1367, convertendo un antico ospizio per pellegrini in una&nbsp;casa per povere donne, mette in luce le grandi differenze. Questo confronto diventa più interessante&nbsp;in quanto l’ospizio subì un rimodernamento alla&nbsp;metà del Cinquecento su un progetto di Jacopo&nbsp;Sansovino (1545)<sup>122</sup>. L’aspetto più caratteristico è&nbsp;l’allineamento di stanze individuali, su tre piani,&nbsp;ciascuna dotata di un camino per poter cucinare.&nbsp;Rilievi settecenteschi del complesso mostrano varie&nbsp;corti interne e un oratorio accorpato. La disposizione degli ambienti, che si può tuttora riscontrare in&nbsp;gran parte, segue il tipo edilizio tradizionale di un&nbsp;ospizio minore. La casa nel suo insieme è però&nbsp;distaccata, emerge nel sito, ed è di grande rilievo&nbsp;architettonico. In ciò è paragonabile con gli ospedali nuovi. Queste nuove iniziative e l’incompiuto&nbsp;ospedale di Messer Gesù Cristo, convertito poi in&nbsp;un ospizio per marinai, avranno certamente influito&nbsp;sul concetto della Ca’ di Dio come architettura&nbsp;monumentale. Nonostante questi aspetti moderni,&nbsp;la Ca’ di Dio sottolineava l’individualità e la relativa</font></p><div></div><br clear="all"/>
<p><font style="font-size:medium;font-family:Times New Roman, serif;font-weight:bold;">63</font></p>
</body>
</html>