<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:medium;font-family:Georgia, serif;">L’ATTIVITÀ MUSICALE</font></h1>
<p><font style="font-size:small;font-family:Georgia, serif;font-style:italic;">Denis Arnold</font></p>
<p><font style="font-size:small;font-family:Palatino Linotype, serif;font-weight:bold;font-variant:small-caps;">Prima del Settecento. </font><font style="font-size:small;font-family:Palatino Linotype, serif;">Una larga parte della comunità presente nei vari ospedali era costituita da ragazzi e ragazze, e una conseguenza naturale di questo fatto fu che gli istituti vennero a svolgere un&nbsp;ruolo educativo. Già nel 1568 agli Incurabili si insegnava la musica<sup>1</sup> e, poiché era una delle discipline&nbsp;predilette dagli umanisti del Rinascimento, fu altrettanto naturale che entrasse a far parte del curriculum. Non sappiamo come e che tipo di musica&nbsp;venisse insegnata in questo periodo. E poco probabile che si trattassero questioni puramente teoriche,&nbsp;così care agli autori di trattati dell’epoca; è più facile&nbsp;che fosse un corso pratico, sul come leggere la&nbsp;musica e cantare o suonare. Verso il l600, i primi&nbsp;insegnanti di musica di cui si abbiano notizie documentali addestravano allievi provenienti dalla cappella di San Marco. Baldassare Donato, che insegnò&nbsp;all’Ospedaletto fino alla morte, avvenuta nel l603,&nbsp;era nientemeno che maestro di cappella della basilica. Agli inizi della carriera era stato cantore e aveva insegnato ai novizi del seminario. Il suo successore all’Ospedaletto, nominato nel l6l2, fu Giovanni Bassano, un virtuoso del cornetto, cui venne&nbsp;affidato il gruppo strumentale di San Marco e che, a&nbsp;sua volta, aveva insegnato al seminario. La tradizione continuava. Alvise Grani, che era stato insegnante alla Pietà probabilmente nel periodo 1620-I</font><font style="font-size:medium;font-family:Georgia, serif;">63</font><font style="font-size:small;font-family:Palatino Linotype, serif;">O ma sicuramente al momento della morte nel&nbsp;</font><font style="font-size:medium;font-family:Georgia, serif;">1633</font><font style="font-size:small;font-family:Palatino Linotype, serif;">, era stato strumentista a San Marco. A questi&nbsp;fece seguito Antonio Gualtieri, di Verona, che presumibilmente faceva parte della stessa istituzione.&nbsp;Rovetta, nominato maestro di musica all’Ospedalet-to nel I</font><font style="font-size:medium;font-family:Georgia, serif;">635</font><font style="font-size:small;font-family:Palatino Linotype, serif;"> e ai Mendicanti nel 1639, divenne in&nbsp;seguito maestro di cappella a San Marco, dove era&nbsp;stato per anni strumentista e cantore.</font></p>
<p><font style="font-size:small;font-family:Palatino Linotype, serif;">Benché Donato, Bassano e Rovetta fossero abili compositori, non esistono prove che essi abbiano&nbsp;scritto qualcosa di specifico per gli ospedali. È piuttosto improbabile che lo abbiano fatto Donato e&nbsp;Bassano. Erano stati educati nella vecchia tradizione polifonica per cui le voci (soprano, contralto,&nbsp;tenore e basso) avevano la stessa importanza: fare a&nbsp;meno dei tenori e dei bassi avrebbe richiesto loro&nbsp;una concezione mentale totalmente nuova. Rovetta&nbsp;apparteneva invece ad una generazione più giovane, che sapeva come accompagnare una o due voci&nbsp;soliste con l’organo, usare di strumenti di accompagnamento quali il violino e, in genere, accentuare la&nbsp;melodia più che la polifonia. Alcuni dei suoi mottetti a voce sola avrebbero potuto essere stati scritti&nbsp;per l’Ospedaletto, ma di ciò non vi è chiara evidenza e pare più probabile che fossero composti per&nbsp;San Marco, del cui coro facevano ancora parte famosi cantanti (che ben presto se ne sarebbero andati, attratti da migliori guadagni ottenibili presso i&nbsp;teatri d’opera<sup>2</sup>). Non esistono dunque prove che in&nbsp;questo periodo i maestri di musica, come venivano&nbsp;chiamati, avessero altra occupazione oltre a quella&nbsp;dell’insegnamento ai residenti negli ospedali. Non&nbsp;era ancora arrivata l’epoca degli spettacoli pubblici.&nbsp;L’innovazione si deve probabilmente al successore&nbsp;di Rovetta ai Mendicanti, Natale Monferrato. Anch’egli era stato musicista della basilica di San Marco, inizialmente in qualità di cantore, poi come vicemaestro, infine, dopo la morte di Cavalli nel&nbsp;</font><font style="font-size:medium;font-family:Georgia, serif;">1676</font><font style="font-size:small;font-family:Palatino Linotype, serif;">, come maestro di cappella. Rimase ai Mendicanti per trentaquattro anni, a partire dal 1624 con il&nbsp;titolo sorprendente di maestro di coro. Monferrato&nbsp;era uno fra i musicisti più richiesti, che in pratica&nbsp;dominavano la vita musicale della città. Oltre che a&nbsp;San Marco e ai Mendicanti, egli era impegnato anche con i Filippini di Santa Maria della Fava<sup>3</sup>. Componeva con grande facilità, come testimonia l’enorme produzione, scritta principalmente per San&nbsp;Marco (per fortuna, visto che Cavalli si dedicava&nbsp;soprattutto a opere per teatri sia di Venezia che di</font></p>
<p><font style="font-size:medium;font-family:Consolas, monospace;">99</font></p>
</body>
</html>