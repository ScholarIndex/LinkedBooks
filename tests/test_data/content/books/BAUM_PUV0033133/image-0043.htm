<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Palatino Linotype, serif;font-variant:small-caps;">L'architettura </font><font style="font-size:small;font-family:Palatino Linotype, serif;font-weight:bold;font-style:italic;">Dulcia Meijers</font></p>
<p><font style="font-size:small;font-family:Palatino Linotype, serif;">temente continuava a prevalere l’opinione che le concentrazioni di indigenti andassero tenute lontane dal centro della città<sup>8</sup>. Al problema del sostentamento quotidiano e ad altre questioni logistiche si&nbsp;doveva ovviare mediante una organizzazione accuratamente studiata e per la quale valeva l’esempio&nbsp;di altre città italiane. L’istituzione dell’ospedale&nbsp;poneva il Senato principalmente di fronte a tre&nbsp;compiti: innanzitutto “di fabricar il Ricovero”, quindi “di fondar Rendite sufficienti p. il loro mantenimento”, e infine “di stabilire il loro governo con&nbsp;ottime leggi”<sup>9</sup>. Grazie a cospicue elemosine e doni,&nbsp;fra cui una donazione dello stesso doge Andrea&nbsp;Vendramin, il 21 marzo 1476 si poté dare inizio alla&nbsp;“fabrica della Cappella, et Aitar dell’Ospital”<sup>10</sup>. Il 7&nbsp;aprile si svolse la cerimonia di posa della prima&nbsp;pietra, alla presenza del doge, del Senato e del&nbsp;patriarca, Maffeo Gerardo<sup>11</sup>. Il governo dell’ospedale fu affidato al doge, affiancato da tre procuratori di San Marco e da tre procuratori “dei primi della&nbsp;Terra da ogni luoco, et officio”, eletti per scrutinio.&nbsp;Gli amministratori non avrebbero ricevuto altro&nbsp;compenso “che quello della Gloria del Sr. Iddio”<sup>12</sup>.&nbsp;L’indulgenza di Sisto IV, prolungata di altri ventanni dopo che fu richiesta una ratifica al nuovo papa&nbsp;Innocenzo VIII, procurò all’istituto donazioni eccezionali, con le quali si poté far fronte ai costi di&nbsp;edificazione<sup>13</sup>. Per le altre entrate l’istituto dipendeva dai testatori ai quali, su istruzione dello Stato, i&nbsp;notai dovevano ricordare l’esistenza dell’ospedale<sup>14</sup>.</font></p>
<p><font style="font-size:small;font-family:Palatino Linotype, serif;">Nel 1503 l’attività edilizia dovette raggiungere un certo grado di ultimazione, se in quell’anno si consacra la chiesa, e l’ospedale viene dotato di letti e&nbsp;altri mobili<sup>15</sup>. Solo allora l’istituto poteva entrare in&nbsp;attività, offrendo alloggio a un gruppo, peraltro&nbsp;modesto, di venti-trenta persone. Al fine di procurare all’istituto delle entrate meno aleatorie, il Senato obbligò tutti i rettori e gli ufficiali della Repubblica a versare un ducato per la sussistenza. Ci si&nbsp;aspetterebbe che i “poveri e infermi” per i quali la&nbsp;Repubblica aveva eretto il “cohopertum” potessero&nbsp;finalmente sistemarsi nel nuovo centro di accoglienza. Riguardo alla destinazione dell’istituto,&nbsp;invece, i procuratori di San Marco presero lo stesso&nbsp;anno un’altra decisione, e cioè “.. .che in d.to Ospitai non si possono accettar se non Poveri, Veneziani, e Marinai, overo altri che fossero benemeriti&nbsp;dello Stato”. Fra l’altro, per essere ammessi si richiedeva ai bisognosi un’età superiore ai sessant’anni,&nbsp;che fossero non coniugati, o vedovi, oltre che disposti a non vivere fuori dell’istituto ma ad abitarvi&nbsp;stabilmente<sup>16</sup>. Un “cittadino di buona coscienza” fu&nbsp;da allora impiegato come priore per la sorveglianza&nbsp;all’ospedale e per “alimentar e governar i poveri”.&nbsp;Fu pure assunto dell’altro personale, fra cui un&nbsp;cuoco, due massare, un famiglio, un fornaio, un&nbsp;medico e un barbiere. È piuttosto curioso che in&nbsp;nessuno dei documenti disponibili sulla storia dell’istituzione dell’ospedale, sia menzionata una&nbsp;qualsiasi forma di insegnamento della dottrina cristiana.</font></p>
<p><font style="font-size:small;font-family:Palatino Linotype, serif;">Se in origine l’ospedale fu creato per trovare una soluzione allo stringente problema della povertà&nbsp;nell </font><font style="font-size:medium;font-family:Times New Roman, serif;font-style:italic;">’intera</font><font style="font-size:small;font-family:Palatino Linotype, serif;"> città, risultava adesso, a trent’anni dalla&nbsp;fondazione, che lo Stato veneziano era ricaduto in&nbsp;una tradizionale forma di assistenza, legata a una&nbsp;determinata professione. L’ospedale di Messer&nbsp;Gesù Cristo si trasformava così in un istituto convenzionale, che completava la rete già esistente di&nbsp;organizzazioni assistenziali per ex impiegati dello&nbsp;Stato e operai dell’Arsenale<sup>17</sup>. Come abbiamo visto,&nbsp;appare più che evidente che, durante la seduta del&nbsp;Senato del 7 settembre 1474, Venezia volge l’attenzione, per la prima volta in forma ufficiale, verso&nbsp;istituzioni ospedaliere fuori dalla città. L’accenno al&nbsp;Duca di Milano sembra alludere all’interesse per&nbsp;l’Ospedale Maggiore iniziato negli anni 1451-56.&nbsp;Qualunque sia l’esatto significato delle espressioni&nbsp;“simil edificj” e “simel degni luochi”, esse si riferiscono in ogni caso a un confronto tra l’ospedale di&nbsp;Messer Gesù Cristo, ancora da costruire, e altri&nbsp;ospedali in altre città italiane. Un fatto che non ci&nbsp;sorprende, poiché la Serenissima non poteva in&nbsp;nessun caso continuare a ignorare che in questo&nbsp;periodo, sotto l’influenza delle idee riformatrici&nbsp;propugnate da predicatori francescani osservanti<sup>18</sup>,&nbsp;si manifestava nell’Italia settentrionale una vera e&nbsp;propria ondata istitutiva di nuovi spettacolari ospedali generali. Tale interesse pare ulterionnente&nbsp;confermato da una lettera dell’ambasciatore milanese a Venezia, Battista Sfondrato, il quale nel 1497&nbsp;scrisse al suo signore, Ludovico Sforza, che nella&nbsp;città lagunare, a differenza di Milano, non si trovava&nbsp;un solo ospedale famoso, ma che si era iniziata&nbsp;alcuni anni prima la costruzione di un nuovo ospedale che, quando sarebbe stato ultimato, avrebbe&nbsp;meritato il predicato di “assai bello”<sup>19</sup>.</font></p>
<p><font style="font-size:small;font-family:Palatino Linotype, serif;">Giustamente Pulían ha recentemente osservato come la dichiarazione dello Sfondrato sia in primo&nbsp;luogo probabilmente ispirata da ragioni patriottiche, poiché l’istituzione dell’ospedale di Messer&nbsp;Gesù Cristo sarebbe stata opera del francescano&nbsp;osservante Michele Carcano, originario di Milano<sup>20</sup>.&nbsp;Sebbene non siamo in grado di corroborare la tesi&nbsp;con prove dirette, riteniamo assai possibile che l’influenza del Carcano nella realizzazione dell’istituto&nbsp;sia stata molto più importante di quanto attualmente si ritenga. In effetti Michele Carcano—uno dei più&nbsp;fervidi sostenitori dell’apertura di istituti di prestito&nbsp;cristiani (i Monti di Pietà), e della centralizzazione&nbsp;degli ospedali (già nel 1449 col suo intervento fu&nbsp;aperto un ospedale generale a Bergamo, città sotto&nbsp;il dominio veneziano<sup>21</sup>) - non era certo sconosciuto a Venezia. Già nel 1460 visitò la città lagunare, e&nbsp;in quell’occasione alloggiò presso il convento di</font></p>
<p><font style="font-size:medium;font-family:Times New Roman, serif;">44</font></p>
</body>
</html>