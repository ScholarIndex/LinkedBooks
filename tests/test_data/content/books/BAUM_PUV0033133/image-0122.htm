<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Constantia, serif;font-variant:small-caps;">Un epilogo settecentesco </font><font style="font-size:small;font-family:Times New Roman, serif;font-style:italic;">Giuliana Marcolini</font></p>
<p><font style="font-size:medium;font-family:Times New Roman, serif;">le leggi contro la cosiddetta “manomorta”, ossia contro l’accumulo di capitali nelle mani di ecclesiastici e di luoghi pii.</font></p>
<p><font style="font-size:medium;font-family:Times New Roman, serif;">Queste leggi, che trovarono una effettiva, se pur parziale, applicazione nel 1767, rientrano nel quadro più generale della politica ecclesiastica della&nbsp;Repubblica veneta, che già da molti secoli aveva&nbsp;condizionato atteggiamenti e scelte, non solo politici, del patriziato veneziano. Nella seconda metà&nbsp;del Settecento - secolo peraltro critico per quanto riguarda i rapporti tra Stato e Chiesa in tutta&nbsp;Europa - prese il sopravvento a Venezia una politica ecclesiastica fondata sul giurisdizionalismo e sul&nbsp;regalismo che, attribuendo al Principe la giurisdizione e la tutela della Chiesa entro il proprio Stato,&nbsp;tendeva a limitare l’influenza e l’ingerenza di Roma,&nbsp;che proprio a metà del secolo aveva deciso la soppressione di un altro patriarcato veneziano, quello&nbsp;di Aquileia, riacutizzando la questione aperta nel&nbsp;1451 con la soppressione di quello di Grado<sup>9</sup>. Ma&nbsp;soprattutto era l’enorme quantità di beni in mano&nbsp;agli ecclesiastici, e quindi sotto il diretto controllo&nbsp;della Curia romana, che dava preoccupazione alla&nbsp;Repubblica, la quale vedeva, in questo modo, immobilizzato in mani “straniere” un patrimonio di&nbsp;origine veneziana che, donato alla Chiesa, non rientrava più nel circolo dell’economia.</font></p>
<p><font style="font-size:medium;font-family:Times New Roman, serif;">La legge del 1767, preannunciata da una serie di provvedimenti e decreti già negli anni cinquanta e&nbsp;che vide tra i promotori più attivi personaggi come&nbsp;Sebastiano Foscarini e Andrea Tron, si proponeva&nbsp;in modo particolare di arrestare il passaggio di beni&nbsp;e di rendite stabili negli ecclesiastici e nei luoghi pii&nbsp;e quindi, di fatto, proibiva i lasciti testamentari e&nbsp;l’affidamento di commissarie a conventi e monasteri, ma anche a scuole, associazioni devozionali ed&nbsp;istituzioni di assistenza<sup>10</sup>. Nonostante le molte voci&nbsp;contrarie a questa legge, non solo di parte curiale,&nbsp;come quelle di Francesco Fiorio e di Tommaso&nbsp;Maria Mamachi, ma anche di chi, come Giammaria&nbsp;Ortes, andava oltre alla concezione economica tradizionale che i beni immobili costituissero il fattore&nbsp;più importante della ricchezza nazionale<sup>11</sup>, il decreto trovò applicazione, tanto che dieci anni dopo, i&nbsp;quattro grandi ospedali, il cui indebitamento si era&nbsp;aggravato a causa delle vendite coatte, dovettero&nbsp;dichiarare fallimento.</font></p>
<p><font style="font-size:medium;font-family:Times New Roman, serif;">Ma sorte diversa toccò alle Penitenti: a seguito di una supplica concepita sulla rivendicazione di una&nbsp;assoluta laicità dell’istituzione e sulla denuncia di&nbsp;una altrettanto assoluta povertà, si videro esonerate&nbsp;dagli effetti della legge e poterono indisturbate&nbsp;continuare a ricevere lasciti testamentari e ad accettare e gestire commissarie<sup>12</sup>. Dall’esame dei libri&nbsp;contabili dell’istituzione e dalla lettura dei verbali&nbsp;dei governatori del pio luogo, che venivano tenuti&nbsp;periodicamente (documenti conservati tuttora&nbsp;presso l’archivio IRE)<sup>13</sup>, è possibile però trarre una</font></p><div></div><br clear="all"/>
<p><font style="font-size:small;font-family:Times New Roman, serif;font-weight:bold;">123</font></p>
</body>
</html>