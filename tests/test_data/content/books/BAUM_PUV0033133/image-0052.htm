<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'architettura </font><font style="font-size:small;font-family:Times New Roman, serif;font-weight:bold;font-style:italic;">Dulcia Meijers</font></p>
<p><font style="font-size:medium;font-family:Times New Roman, serif;">sciana, nella sua bolla non faceva riferimento solo all’ospedale senese, ma anche a quello di Firenze<sup>73</sup>.&nbsp;Con quest’ultima denominazione intendeva indubbiamente l’ospedale di Santa Maria Nuova, il più&nbsp;antico della città. Che i pavesi fossero interessati&nbsp;all’aspetto architettonico dell’ospedale fiorentino&nbsp;emerge da una lettera del 1455 del duca Sforza agli&nbsp;amministratori della città di Pavia. Questa lettera&nbsp;contiene un riferimento a una delegazione mandata alcuni anni prima dai dirigenti pavesi a Firenze&nbsp;per studiarvi l’esempio dell’ospedale “come era&nbsp;facto et fabricato”<sup>74</sup>. Dalla più antica planimetria del&nbsp;tardo Cinquecento pervenutaci (fig. 20), risulta che&nbsp;l’edificio pavese avesse quattro bracci di quasi&nbsp;uguale lunghezza, uniti a forma di croce, la quale è&nbsp;iscritta in un quadrato, formando così quattro cortili. Come primo elemento fu costruita la “infermeria&nbsp;lunga”, eretta sull’asse nord-sud, che, con una&nbsp;estensione di circa ottanta metri, nel 1456 era per Io&nbsp;più compiuta<sup>75</sup>. Gran parte dell’assetto cruciforme e&nbsp;dei cortili fu conclusa entro i quindici anni successivi. Intorno al 1485-88 l’infermeria delle donne fu sistemata dalla parte sinistra, nel tratto frontale. Simmetricamente opposta nel tratto a destra si trovava&nbsp;l’antica chiesa di San Matteo, rifatta circa nello stesso lasso di tempo e consacrata nel 1513· Negli altri&nbsp;vani, che circondano su due piani il resto dell’asset</font></p>
<p><font style="font-size:medium;font-family:Times New Roman, serif;">to cruciforme, si trovavano i servizi e le stanze per gli addetti all’ospedale, come le monache, i religiosi e il personale. Tre bracci della “crociera” possiedono ancora gli originali soffitti lignei a grandi&nbsp;travi. All’incrocio dei bracci era posto l’altare. L’infermeria delle donne aveva un proprio altare<sup>76</sup>. Il&nbsp;grandioso complesso, che ha una lunghezza totale&nbsp;di circa cento metri, testimonia tuttora della gigantesca impresa urbanistica che tanto incideva nel tessuto della città, richiedendo la vendita forzosa di&nbsp;case<sup>77</sup>.</font></p>
<p><font style="font-size:medium;font-family:Times New Roman, serif;">Fonte d’ispirazione fu, come abbiamo potuto constatare, l’ospedale fiorentino di Santa Maria Nuova (fig. 21), pure situato nel pieno centro della città,&nbsp;poco distante dal Duomo. L’ospedale è del XIII&nbsp;secolo e nel 1296 la struttura fu congiunta alla chiesa di Sant’Egidio. Nella prima metà del Trecento&nbsp;l’istituto mostrava già l’asse principale e il braccio&nbsp;perpendicolare destro, verso sud-est<sup>78</sup>. Benché il&nbsp;braccio sinistro venisse eseguito solo molto più tardi, nel 1479 — probabilmente per motivi esterni - lo&nbsp;schema cruciforme sarà stato previsto sin dal principio<sup>79</sup>. La planimetria con un asse principale più&nbsp;lungo dell’asse trasversale fu ripetuta integralmente&nbsp;nel Seicento per la crociera femminile. Già nel 1329&nbsp;era stata stabilita la separazione dei sessi e le corsie&nbsp;lunghe erano a uso esclusivo degli uomini<sup>80</sup>. È ovviamente allettante congetturare se già nel Trecento si carezzasse l’idea - magari solo in teoria - di&nbsp;erigere in futuro una seconda crociera per le donne. Non disponiamo purtroppo di nessuna indicazione a questo proposito. Ad ogni modo, nel suo&nbsp;aspetto tre-quattrocentesco l’ospedale costituiva&nbsp;una creazione architettonica di primaria importanza. L’ospedale di Siena non aveva mai avuto un tale&nbsp;impianto cruciforme e non sappiamo con precisione quale rapporto ci fosse fra il “pellegrinaio” senese e la prima corsia dell’ospedale fiorentino. L’ospedale pavese di San Matteo, noto anche sotto il&nbsp;nome della Pietà, adottava lo schema fiorentino, sia&nbsp;pure in forma più regolare e quadrata. Anche a&nbsp;Pavia si manteneva una rigorosa separazione dei&nbsp;sessi, ma nel complesso le donne avevano un reparto molto più ridotto degli uomini. È interessante&nbsp;notare che la chiesa ospedaliera pavese, in analogia</font></p><div></div><br clear="all"/>
<p><font style="font-size:medium;font-family:Times New Roman, serif;">53</font></p>
</body>
</html>