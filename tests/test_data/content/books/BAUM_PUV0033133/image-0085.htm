<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'immagine </font><font style="font-size:small;font-family:Times New Roman, serif;font-style:italic;">Bernard Alhema</font></p>
<p><font style="font-size:medium;font-family:Times New Roman, serif;">commissione del priore, Sisto Medici, campione del movimento della Osservanza che egli cercava, in&nbsp;quegli stessi anni, di imporre nel convento domenicano. La composizione piramidale è costruita secondo un rigoroso sistema gerarchico. Alla sua&nbsp;sommità è posta la figura di sant’Antonino, seduto&nbsp;su un trono e affiancato da due angeli che sembrano guidare il santo nello scritto - verosimilmente&nbsp;una petizione - che sta leggendo. Sotto sant’Antonino si trovano due diaconi, al di là di un alto parapetto che li divide dai poveri, i quali si affollano&nbsp;nella parte bassa del quadro. Il diacono di destra&nbsp;accetta le petizioni mentre il suo collega, a sinistra,&nbsp;cerca con la mano delle monete in un sacchetto,&nbsp;per distribuirle alla massa gesticolante. Sant’Antonino, vescovo di Firenze e simbolo del rinnovamento&nbsp;nell’ordine domenicano, nei </font><font style="font-size:small;font-family:Times New Roman, serif;font-variant:small-caps;">slioì </font><font style="font-size:medium;font-family:Times New Roman, serif;">scritti (ristampati&nbsp;più volte a Venezia nella seconda metà del XV e nei&nbsp;primi decenni del XVI secolo) si era ampiamente&nbsp;interessato al problema della carità. Le idee di sant’Antonino si accordavano direttamente con la nuova legislazione veneziana sull’assistenza ai poveri&nbsp;di cui si è detto in precedenza. Nella sua argomentazione sulla offerta delle elemosine, sant’Antonino&nbsp;sottolineava soprattutto il fatto che le offerte andavano distribuite “cum intellectu et ratione” e che era&nbsp;necessario operare una distinzione fra i diversi tipi&nbsp;di mendicanti, vedendo soprattutto di fare attenzione ai “falsi” mendicanti. Un’attenzione particolare&nbsp;dedicò il santo ai “poveri vergognosi”, membri decaduti delle classi alte, che non erano avvezzi a&nbsp;mendicare e che per questa ragione richiedevano&nbsp;uno speciale sostegno. Per aiutare questo gruppo&nbsp;egli fondò a Firenze, nel 1442, la Compagnia dei&nbsp;Buonuomini di San Martino. La veneziana Confraternita dei poveri vergognosi, fondata nel 1537 e&nbsp;dedicata a sant’Antonino, sorse probabilmente sull’esempio dell’istituto fiorentino. Nella tela di Lorenzo Lotto le idee di sant’Antonino sono tradotte&nbsp;in immagine con molta evidenza. Così la distribuzione ragionata delle elemosine viene espressa dal&nbsp;canonico di sinistra che - a differenza della consueta raffigurazione di temi analoghi - non dà una&nbsp;moneta a un mendicante, ma cerca nel suo sacchetto la giusta quantità di denaro da offrire. In mezzo a&nbsp;questo gruppo di poveri si trovano alcune donne le</font></p><div></div><br clear="all"/>
<p><font style="font-size:small;font-family:Sylfaen, serif;">86</font></p>
</body>
</html>