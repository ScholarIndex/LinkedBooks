<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Gulim, sans-serif;font-variant:small-caps;">L'Ospedaletto </font><font style="font-size:small;font-family:Times New Roman, serif;font-style:italic;">Storia della costruzione</font></p><div>
<p><font style="font-size:small;font-family:Times New Roman, serif;">98. Chiesa di S. Maria dei Derelitti, primo altare sulla&nbsp;destra, con pala di&nbsp;Johann Karl Loth</font></p></div><br clear="all"/>
<p><font style="font-size:medium;font-family:Times New Roman, serif;">campagna di lavori, e successivamente decorata con un ciclo mariano coerente nei temi. Con la&nbsp;massima probabilità queste attività furono finanziate con i denari della cassa dell’ospedale e&nbsp;non con fondi a ciò particolarmente devoluti da&nbsp;uno o più benefattori o testatori, le cui donazioni&nbsp;erano destinate principalmente all’erezione degli&nbsp;altari laterali — che a quell’epoca dovevano ancora&nbsp;sorgere. L’intervento del Palladio nella chiesa dell’ospedale deriva indubbiamente dall’amicizia che&nbsp;legava il deputato sopra la fabbrica, Giovanni Battista Contarmi, al prestigioso architetto<sup>74</sup>. Sebbene la&nbsp;paternità di Palladio sia documentata soltanto per&nbsp;l’altare maggiore, viene spontaneo chiedersi in che&nbsp;misura egli contribuì alla costruzione della chiesa&nbsp;nella sua totalità<sup>75</sup>. Nonostante le modifiche posteriori, che hanno alterato in maniera piuttosto definitiva la forma ad aula a una navata della chiesa, in&nbsp;essa sussistono tuttora molti elementi inequivocabilmente palladiani. L’ipotesi di un eventuale progetto del Palladio va tuttavia avanzata con estrema&nbsp;prudenza, poiché persiste il fatto che l’interno della&nbsp;chiesa presenta numerose incongruenze, come la&nbsp;mancanza di zoccoli per le lesene e lo strano ritmo&nbsp;di tre campate e di tre vani un poco più stretti, dove&nbsp;ci si aspetterebbe piuttosto il classico modello simmetrico di tre larghe campate e due piccoli vani, o il&nbsp;rapporto canonico, rispettivamente di quattro e tre.&nbsp;Qualunque fosse stato il ruolo del Palladio, è certo&nbsp;che la soprintendenza tecnica ed esecutiva dei lavori non era nelle sue mani. Antonio Da Ponte,&nbsp;quale proto dell’ospedale, diresse i lavori nella&nbsp;nuova ala dell’istituto; è possibile che svolgesse la&nbsp;stessa mansione per la chiesa. Non sarebbe stata la&nbsp;prima volta che il Da Ponte realizzava progetti del&nbsp;Palladio<sup>76</sup>, e inoltre troviamo Marchio e Pasqualin&nbsp;anche alle Zitelle e agli Incurabili come collaboratori del Da Ponte. Già nel 1581 l’ospedale veniva&nbsp;apprezzato dal Sansovino come un “luogo famoso&nbsp;e celebre fra gli altri della Città, con l’aiuto degli&nbsp;huomini catholici”<sup>77</sup>. Poiché l’istituto era il più piccolo dei quattro ospedali generali veneziani, sin dal&nbsp;XVII secolo fu chiamato “Ospedaletto”.</font></p>
<p><font style="font-size:medium;font-family:Times New Roman, serif;">I CAMBIAMENTI E INGRANDIMENTI DEL SEICENTO. La nostra ricostruzione della storia edilizia dell’Ospe-daletto durante il XVII e l’inizio del XVIII secolo è&nbsp;per forza di cose estremamente incompleta, poiché&nbsp;sono andati perduti dieci libri di pani della congregazione per gli anni 1604-1732 e due importanti&nbsp;repertori riguardanti la fabbrica della chiesa durante gli anni 1631-1645 e 1645-1660. Possiamo solo&nbsp;parzialmente integrare queste lacune nelle fonti&nbsp;con un certo numero di documenti isolati, brevi&nbsp;annotazioni nei registri dei notatori andati perduti,&nbsp;fortunatamente pervenutici, e grazie a una serie&nbsp;cronologica delle “fabriche”, conservata nell’archivio dei padri somaschi di Genova. Nei decenni&nbsp;precedenti la terza fase edilizia importante dell’ospedale, furono acquistati alcuni terreni verso le&nbsp;Fondamenta Nuove in origine di proprietà del&nbsp;Magistrato delle Acque<sup>78</sup>, e il fondo della famiglia&nbsp;Zuccato, confinante in tutta la lunghezza con l’ala&nbsp;nuova dell’istituto<sup>79</sup>. Il terreno che continuava quello degli Zuccato, e che si estendeva fino alle Fonda-menta Nuove, di proprietà di Chiara Milani, vedova&nbsp;Nordio, fu acquistato in seguito dall’ospedale, nel&nbsp;</font><font style="font-size:medium;font-family:Times New Roman, serif;font-style:italic;">1643</font><font style="font-size:small;font-family:Palatino Linotype, serif;font-style:italic;"><sup>s0</sup>·</font><font style="font-size:medium;font-family:Times New Roman, serif;"> Sebbene nel 1607 venisse deciso di costruire la casa del fattore alle Fondamenta Nuove<sup>81</sup>, sugli&nbsp;ultimi due terreni citati l’ospedale avrebbe eretto&nbsp;nuovi edifici soltanto a partire dalla fine del XVII&nbsp;secolo. Nel frattempo i governatori rivolsero la loro&nbsp;attenzione negli anni 1631-1676 alla campagna di&nbsp;radicale ricostruzione della chiesa che fu compiuta&nbsp;suppergiù in tre fasi: prima il restauro del coro e le&nbsp;modifiche alla struttura della chiesa; quindi la progettazione ed erezione dei nuovi altari laterali e&nbsp;dell’altare maggiore<sup>82</sup>; infine, dopo alcune modifiche a settori particolari dell’interno, la nuova facciata della chiesa<sup>83</sup>. A circa cinquant’anni dalla sua&nbsp;ultimazione si considerava antiquato l’edificio con-tariniano, e la congregazione desiderava una chiesa “nuova”? E influirono alcuni fattori esterni in&nbsp;questo senso? A tale riguardo va ricordato che ΓΟ-spedaletto, il quale, sotto l’aspetto finanziario, dipendeva interamente da donazioni ed eredità, durante i primi decenni del XVII secolo si dovette&nbsp;confrontare con un temibile concorrente: il vicino</font></p>
<p><font style="font-size:small;font-family:Palatino Linotype, serif;">158</font></p>
</body>
</html>