<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Gulim, sans-serif;font-variant:small-caps;">L'Osvedau-tto </font><font style="font-size:small;font-family:Times New Roman, serif;font-style:italic;">Storia della costruzione</font></p>
<p><font style="font-size:medium;font-family:Times New Roman, serif;">superiori furono costruiti nella prima metà del XVII secolo. Con i denari di Cargnoni, al tempo in cui&nbsp;Sardi fu incaricato di condurre i lavori, furono realizzati il refettorio e la scala principale - uniche&nbsp;parti ancora mancanti. Dagli Ordini per la Casa delle Figliole apprendiamo che in questa parte dell’ospedale si trovavano “lavatori], dormitorij et infermeria”<sup>116</sup>. Una volta ultimata la casa delle figliole il&nbsp;Longhena riprese i lavori della chiesa lasciati incompiuti dal Sardi.</font></p>
<p><font style="font-size:medium;font-family:Times New Roman, serif;">Il progetto più spettacolare eseguito dal nuovo proto per l’Ospedaletto fu senza dubbio la facciata&nbsp;della chiesa, cui si lavorò tra il 1670 e il 1674 (fìg 3).&nbsp;Essa è suddivisa in tre piani, l’ultimo dei quali è un&nbsp;attico. La tripartizione verticale della facciata è particolarmente imponente grazie alla decorazione&nbsp;plastica che simula un’articolazione architettonica&nbsp;classica. Nel primo ordine, ionico, essa è formata&nbsp;da pilastri con protomi leonine e festoni. Nel secondo ordine, dei telamoni vestiti da pellegrini, quasi&nbsp;cedendo al peso, reggono l’attico. Quest’ultimo, in&nbsp;contrapposizione al secondo ordine, è ritmato da&nbsp;pilastri piatti, che fungono da zoccoli per le quattro&nbsp;statue delle virtù che coronano la facciata. Nella&nbsp;sezione mediana, sopra l’ingresso, si trova il busto&nbsp;del Cargnoni entro una nicchia a forma di conchiglia. L’iscrizione sottostante, ove si legge la data&nbsp;1674, informa dei suoi atti caritatevoli ed esorta il&nbsp;passante a seguirne l’esempio: “age et tu / flammas&nbsp;carpe charitatis ut rivivescas”. Secondo una tradizione veneziana la facciata della chiesa commemora il committente<sup>117</sup>, mentre il programma decorativo illustra esplicitamente la funzione dell’ospedale. Fra le facciate secentesche a Venezia, quella lon-gheniana dell’Ospedaletto è la più barocca e retorica: non c’è dunque da stupirsi se nella letteratura è&nbsp;stata ripetutamente commentata, il più delle volte, a&nbsp;dire il vero, in senso negativo. Dagli ordini di pagamento sottoscritti dal proto siamo in grado di risalire ai nomi dei collaboratori del Longhena in questa&nbsp;impresa. Così il tagliapietra Giacomo da Par, per il&nbsp;resto sconosciuto, ricevette diversi pagamenti “a&nbsp;conto della fazzata di pietra viva per la Chiesa...”<sup>118</sup>,&nbsp;e lo scultore Marco Beltrame fu indennizzato “a&nbsp;conto di far intaglij di festoni et Mascheroni et altre&nbsp;Opere di Intaglio...”<sup>119</sup>. Anche se non si dispone di&nbsp;ulteriore documentazione, è stata di recente rafforzata con nuovi convincenti argomenti una precedente attribuzione dei telamoni allo scultore Giusto&nbsp;Le Court, mediante un facile confronto fra questi e i&nbsp;telamoni del monumento Pesaro ai Frari, progettato dal Longhena alcuni anni prima<sup>120</sup>. È singolare&nbsp;che la facciata non rispecchi in alcun modo l’interno della chiesa. Solo le finestre del primo ordine&nbsp;illuminano la chiesa, il cui soffitto parte dai piedi&nbsp;dei telamoni. Per accrescere l’importanza della&nbsp;chiesa, era necessario in primo luogo che la sua&nbsp;facciata non sfigurasse accanto a quella dell’edificio&nbsp;di tre piani dell’ospedale (fig. 91). Lo spazio retrostante le finestre del secondo ordine era utilizzato&nbsp;dall’ospedale e non comunicava con l’interno della&nbsp;chiesa.</font></p>
<p><font style="font-size:medium;font-family:Times New Roman, serif;">Mentre procedeva speditamente la costruzione della facciata del tempio, il Longhena riprese i lavori dell’altare maggiore, interrotti circa dieci anni prima. Dai conti di questi anni risulta con evidenza&nbsp;palmare che sussisteva una stretta connessione fra&nbsp;l’ultimazione dell’altare maggiore e l’ampliamento&nbsp;della cantoria. La delibera “d’agrandir la chiesa”&nbsp;presa nel 1673<sup>121</sup> doveva riferirsi alla totale apertura&nbsp;della parete della cantoria e alla trasformazione&nbsp;degli spazi a essa retrostanti. In questa fase si dovettero eliminare le due semicolonne contariniane.&nbsp;Nei documenti che si riferiscono all’ultimazione&nbsp;dell’altare maggiore troviamo innumerevoli riferimenti all’intero intervento. Per cominciare, nel&nbsp;gennaio 1676 si trasportarono all’ospedale a uso&nbsp;dell’altare maggiore “Doi collone di rosso di franza&nbsp;et un pezzo pure di detta pietra”<sup>122</sup>. Le colonne, cui&nbsp;Giacomo da Par provvide a fare i basamenti, furono&nbsp;collocate nella chiesa. In seguito si decise di “far di&nbsp;regoloni sopra li quavistelli de l’altar...”, in altre&nbsp;parole di far porre una zoccolatura sopra i chiavistelli dell’altare<sup>123</sup>. Alcuni giorni dopo si intraprese a&nbsp;“far Doi Modioni over porteile, et doi capitelli et&nbsp;base per Colonne servi per l’aitar Maggiore della&nbsp;Chiesa... per la cantoria”<sup>124</sup>. Subito dopo Marco Bei-trame ricevette l’ultimo pagamento per due capitelli ionici che aveva scolpito<sup>125</sup>. In seguito fu trasportato l’organo nella cantoria riallestita e si passò a&nbsp;“Dipinger la Gionta della Cantoria...”<sup>126</sup>. Nel gennaio </font><font style="font-size:medium;font-family:Georgia, serif;">1679</font><font style="font-size:medium;font-family:Times New Roman, serif;"> fu ultimata la cantoria con l’installazione&nbsp;delle “gelosie con scartozi di sopra”<sup>127</sup>: la grata,&nbsp;peraltro indispensabile a togliere alla vista del pubblico le ragazze del coro. Come possiamo ancora&nbsp;verificare - nonostante i cambiamenti successivi -in seguito alle modifiche apportate alla cantoria, il&nbsp;Longhena fu costretto ad abbandonare i piani di&nbsp;Antonio Sardi per l’altare maggiore. Un solo elemento del suo progetto è ancora rinvenibile nell’opera eseguita: i gradini su cui poggia l’altare, e le&nbsp;scalette dietro la mensa<sup>128</sup>. Longhena seppe ingegnosamente riutilizzare i basamenti giganteschi&nbsp;rimasti liberi nell’area dell’altare maggiore, collocandovi, entro nicchie poco profonde, delle sculture rivolte leggermente verso l’altare. Dopo che furono così ultimate la parete del coro e la cantoria, si&nbsp;poté provvedere alla decorazione pittorica, come si&nbsp;vedrà più dettagliatamente nel testo sull’arredo artistico.</font></p>
<p><font style="font-size:medium;font-family:Times New Roman, serif;">Con la costruzione degli ultimi due altari laterali la radicale campagna di ammodernamento della chiesa poté dopo tanti anni giungere a conclusione.&nbsp;Uno dei due altari - “quello dalla Parte destra” — fu&nbsp;eretto a spese dell’avvocato Bartolomeo Borghesa-leo, conformemente alle condizioni osservate nella</font></p>
<p><font style="font-size:small;font-family:Sylfaen, serif;">162</font></p>
</body>
</html>