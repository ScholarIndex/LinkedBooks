<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'immagine </font><font style="font-size:small;font-family:Times New Roman, serif;font-style:italic;">Bernard Alhema</font></p><div>
<p><font style="font-size:x-small;font-family:Times New Roman, serif;">53. SEBASTIANO RICCI </font><font style="font-size:small;font-family:Times New Roman, serif;font-style:italic;">San Gaetano Thiene conforta&nbsp;un moribondo</font></p></div><br clear="all"/>
<p><font style="font-size:medium;font-family:Times New Roman, serif;">controriformistica che caratterizzavano questa città<sup>85</sup>. A Venezia, invece, una parte del patriziato nutriva delle riserve a proposito del culto di san Carlo Borromeo. L’interdetto era ancora un fresco ricordo&nbsp;e i simpatizzanti di Paolo Sarpi vedevano nel Borromeo un santo che rappresentava i valori e gli ideali&nbsp;di Roma. Non a Venezia ma nella vicina Mestre i&nbsp;Cappuccini dedicarono una chiesa a san Carlo&nbsp;(1612); la pala dell’altar maggiore, raffigurante Maria, san Carlo e altri santi è di mano di Andrea&nbsp;Vicentino<sup>86</sup>.</font></p>
<p><font style="font-size:medium;font-family:Times New Roman, serif;">Nella capitale l’iconografia di san Carlo fu utilizzata principalmente nelle chiese di ordini che avevano&nbsp;stretti legami con Roma, come i Tolentini (dipinti di&nbsp;Camillo Procaccini, milanese!)<sup>87</sup> e San Sebastiano,&nbsp;dei girolimini, e, naturalmente, la cappella dei Milanesi ai Frari<sup>88</sup>. La carità del Borromeo trovava&nbsp;espressione in alcuni di questi quadri, come nella&nbsp;tela a forma di fregio del Vicentino nella cappella a&nbsp;destra del presbiterio in San Sebastiano, che mostra&nbsp;il santo mentre distribuisce l’elemosina ai poveri<sup>89</sup>.&nbsp;Nella devozione privata, al contrario, per sua natura poco scossa dai conflitti di carattere politicoreligioso, fu particolarmente questo aspetto del&nbsp;santo a determinare la sua popolarità. Così appare&nbsp;san Carlo nella pala eseguita da Sante Peranda per&nbsp;San Salvador su commissione del grande benefattore degli ospedali veneziani dei Mendicanti e delle&nbsp;Convertite, Bortolamio Bontempelli<sup>90</sup>. Solo nel terzo decennio del XVII secolo, allorché le condizioni&nbsp;politiche erano mutate e diminuiva l’antagonismo&nbsp;con Roma, Carlo Borromeo fu aggiunto al numero&nbsp;dei santi pubblicamente accettati a Venezia. Così&nbsp;troviamo il grande santo della carità, spesso invocato come protettore contro la peste, in una lunga&nbsp;serie di pale del XVII secolo come, per dare due&nbsp;esempi, nel dipinto di Francesco Ruschi nella chiesa dell’Ospedaletto e in quello di Antonio Fumiani&nbsp;a San Benedetto.</font></p>
<p><font style="font-size:medium;font-family:Times New Roman, serif;">L’esempio dell’oratorio romano di san Filippo Neri, il santo che più di tutti nella Roma del XVI secolo si&nbsp;era dedicato ai malati, ai poveri e ai pellegrini, all’inizio del XVII secolo fu seguito in molte città italiane<sup>91</sup>. A Venezia (dove dal 1629 si trovava a San&nbsp;Canciano una fraternità di sacerdoti dedicata al&nbsp;santo) un gruppo di “divoti” di san Filippo Neri&nbsp;istituì nel l633 un oratorio nell’ospedale dei Mendicanti, uno degli istituti della città dove la miseria&nbsp;umana raggiungeva le punte più alte<sup>92</sup>. Dopo che&nbsp;l’oratorio fu trasferito nel 1659 in un’ampia sala dell’ospedale<sup>93</sup>, si provvide alla sua decorazione alla&nbsp;quale, secondo la descrizione del Boschini del&nbsp;1664, presero parte pittori come Heintz, Liberi,&nbsp;Mazzoni e Vecchia<sup>94</sup>. La maggior parte delle tele&nbsp;rappresentava scene della vita di san Filippo nelle&nbsp;quali, è facile capire, la </font><font style="font-size:medium;font-family:Times New Roman, serif;font-style:italic;">caritas</font><font style="font-size:medium;font-family:Times New Roman, serif;"> del santo aveva un&nbsp;ruolo primario. Del ciclo si è conservata solo la pala&nbsp;dell’altare maggiore, raffigurante san Filippo Neri&nbsp;con la Vergine e il Bambino e, a sinistra, un chierichetto (fig. 52). L’opera è di Ermanno Stroiffi, un&nbsp;pittore di origine nordica entrato nell’ordine dei&nbsp;Filippini<sup>95</sup>. Questo Stroiffi, nel l66l, istituì con altri&nbsp;due confratelli una congregazione dellOratorio&nbsp;nella chiesa della Fava presso Rialto<sup>96</sup>. Otto anni&nbsp;dopo il prete-pittore eseguì sei piccoli dipinti, con&nbsp;scene dalla vita di san Filippo, di cui tre concernenti&nbsp;la caritatevolezza del santo, a decorazione della&nbsp;chiesa: il santo vende i propri libri per darne il&nbsp;ricavato ai poveri, il santo alloggia dei pellegrini e il&nbsp;santo durante una visita scaccia i demoni da un&nbsp;malato<sup>97</sup>.</font></p>
<p><font style="font-size:medium;font-family:Times New Roman, serif;">La condizione sociopolitica di Venezia di poco dopo la metà del XVII secolo era tutt’altro che rosea. La crisi economica e la guerra con i turchi&nbsp;avevano avuto conseguenze disastrose, fra le quali&nbsp;un drastico aumento dei poveri e un afflusso di&nbsp;soldati feriti in città. Gli ospedali non potevano&nbsp;gestire la massa di bisognosi e lo Stato impoverito&nbsp;non era in grado di dare un sostegno adeguato per&nbsp;coprire i costi straordinari<sup>98</sup>. L’aiuto dei privati in&nbsp;tempi come questo era necessario più che mai — e&nbsp;l’esempio suggestivo di san Filippo Neri era più che&nbsp;mai attuale.</font></p>
<p><font style="font-size:small;font-family:Times New Roman, serif;">90</font></p>
</body>
</html>