<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:medium;font-family:Sylfaen, serif;">PREFAZIONE</font></h1>
<p><font style="font-size:medium;font-family:Sylfaen, serif;">Solitamente la complessa realtà di Venezia viene sintetizzata nelle immagini del Canal Grande, di&nbsp;Piazza San Marco, dei grandi palazzi e delle chiese&nbsp;principali. Nel presente libro questa Venezia aulica&nbsp;e monumentale figura solo occasionalmente. Il&nbsp;nostro tema riguarda un tipo di istituzione che -sebbene essenziale per il funzionamento della città&nbsp;- non ha mai goduto di molta attenzione: si tratta&nbsp;degli ospedali e luoghi pii della Riforma cattolica.&nbsp;Spieghiamoci meglio.</font></p>
<p><font style="font-size:medium;font-family:Sylfaen, serif;">Alla metà del secolo XV si verifica in Europa un graduale cambiamento dell’atteggiamento nei confronti del vecchio problema della povertà. In Italia&nbsp;questo movimento si traduce con una riorganizzazione delle istituzioni caritative. Soprattutto sotto lo&nbsp;stimolo degli Osservanti Francescani furono eretti&nbsp;degli ospedali generali centralizzati nelle grandi città toscane, lombarde e venete. A Venezia si progettava di fondare un simile istituto negli anni 1470,&nbsp;ma l’ospedale di Messer Gesù Cristo, nel sestiere di&nbsp;Castello, non sarebbe mai diventato un ospedale&nbsp;così grande come quelli di Firenze o di Milano. La&nbsp;nuova politica sociale sarebbe diventata realtà solo&nbsp;all’inizio del Cinquecento.</font></p>
<p><font style="font-size:medium;font-family:Sylfaen, serif;">Dagli anni 1520 e fino al termine della Repubblica fu operante a Venezia una serie di ospedali e istituti&nbsp;che non solo erano molto più capienti degli ospizi&nbsp;medioevali, ma che soprattutto aiutavano gli emarginati, fino a quel tempo praticamente ignorati dalle autorità: gli orfani, gli incurabili, le prostitute, i&nbsp;mendicanti. Per merito innanzitutto degli ordini&nbsp;della Riforma cattolica - i Teatini, i Gesuiti, i Barnabiti, ma specialmente i Somaschi, fondati da san Girolamo Miani, che cooperò al sorgere dei Derelitti e&nbsp;degli Incurabili e diede un’impronta originale e&nbsp;durevole all’educazione degli orfani - ma anche per&nbsp;la diretta gestione delle congregazioni di cittadini e&nbsp;patrizi veneziani, sorgono nel Cinquecento i quattro grandi ospedali: nel 1521 gli Incurabili, nel 1528&nbsp;i Derelitti, nell’anno 1594 i Mendicanti, mentre l’ospedale della Pietà, nato fin dal secolo XIV per gli&nbsp;esposti, assume nel Cinquecento alcune caratteristiche comuni agli altri tre, come la gestione dei&nbsp;procuratori laici e l’educazione delle putte.</font></p>
<p><font style="font-size:medium;font-family:Sylfaen, serif;">Dopo la metà del secolo XVI, e cioè in piena Controriforma, sorgono istituti più qualificati per l’educazione o la riabilitazione di categorie distinte: nel 1557 i Catecumeni, per l’addottrinamento di Ebrei e&nbsp;turchi; nel 1559 le Zitelle per la prevenzione morale delle giovani nobili e cittadine; nel 1578 il&nbsp;Soccorso, per la rieducazione delle prostitute (già&nbsp;fin dagli anni 1530 esisteva a questo scopo il monastero delle Convertite, le quali venivano però&nbsp;segregate in clausura per tutta la vita); nel 1703&nbsp;infine la rieducazione delle prostitute trova una&nbsp;formula più moderna nell’istituto delle Penitenti a&nbsp;San Giobbe.</font></p>
<p><font style="font-size:medium;font-family:Sylfaen, serif;">Questo volume affronta il problema degli ospedali veneziani in un’ottica multidisciplinare. I temi centrali dell’assistenza e della carità - che spaziano dai&nbsp;problemi sociali a quelli medico-sanitari, educativi, musicali, nonché architettonici e artistici - vengono affrontati nella prima parte in sette saggi:&nbsp;Brian Pulían delinea gli aspetti religiosi e istituzionali, mentre Dulcia Meijers, che individua nell’ospedale di Messer Gesù Cristo un primo tentativo - fallito - per istituire un ospedale generale, analizza le forme architettoniche e tipologiche degli&nbsp;ospedali; Giuseppe Ellero ci introduce nella vita&nbsp;quotidiana negli istituti e Richard Palmer dà un&nbsp;prezioso contributo alla nostra conoscenza, ancora&nbsp;scarsa, della cura medica nei luoghi pii; Bernard&nbsp;Aikema spiega come la nuova dimensione sociale&nbsp;del concetto della carità trova espressione nelle&nbsp;immagini, mentre il compianto Denis Arnold, che&nbsp;ha scritto per questo libro l’ultimo dei suoi saggi,</font></p>
<p><font style="font-size:small;font-family:Sylfaen, serif;">15</font></p>
</body>
</html>