<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:medium;font-family:Sylfaen, serif;">GLI INCURABILI</font></h1>
<p><font style="font-size:medium;font-family:Sylfaen, serif;font-variant:small-caps;">Chiesa e ospedale del Santissimo Salvatore</font></p>
<p><font style="font-size:medium;font-family:Sylfaen, serif;font-variant:small-caps;">Fondazione. </font><font style="font-size:medium;font-family:Sylfaen, serif;">Gli spedali per sifilitici, il primo dei quali fu fondato a Genova nel 1497, sorsero in Italia&nbsp;all’inizio del XVI secolo per iniziativa della Compagnia del Divino Amore. L’ospedale veneziano degli&nbsp;Incurabili sorse nel 1522, o poco prima, allorché&nbsp;due nobildonne, Maria Malipiera Malipiero e Marina Grimani, fondarono un ricovero per tre sifilitici&nbsp;nel quartiere di San Rocco. L’iniziativa ottenne l’immediato appoggio di Gaetano Thiene, esponente&nbsp;vicentino della Compagnia del Divino Amore, e nel&nbsp;1522 si trovò un nuovo ricovero alle Zattere, non&nbsp;distante dalla chiesa dello Spirito Santo’. Sañudo&nbsp;informa che il nuovo istituto veniva amministrato&nbsp;da un collegio di gentiluomini e gentildonne<sup>2</sup>. Fra i&nbsp;suoi membri esso contava Vincenzo Grimani, figlio&nbsp;del doge Antonio Grimani (1521-1523), che in seguito manifesterà l’intenzione di entrare nell’ordine&nbsp;Teatino, recentemente istituito dal Thiene e da Gian&nbsp;Pietro Carafa, vescovo di Chieti<sup>3</sup>; Sebastiano Giusti-nian, ex ambasciatore di Venezia in Inghilterra, noto&nbsp;per il suo carteggio con Erasmo<sup>4</sup>; e Pietro q. Zaccaria Contarmi, rampollo dell’influente famiglia dei&nbsp;Contarini “degli Scrigni”, amico del futuro doge&nbsp;Andrea Gritti (1523-1538), ed esponente della Riforma cattolica che dedicò il suo tempo prevalentemente ad attività benefiche<sup>5</sup>. Il Contarini, che come&nbsp;Vincenzo Grimani era stretto da legami d’amicizia&nbsp;col Carafa, i chierici regolari a San Nicolò da Tolentino e Andrea Lippomano<sup>6</sup>, era inoltre attivo nella&nbsp;cerchia vicina all’ospedale della Pietà. L’istituto&nbsp;veneziano fu creato “secondo il modo di quello di&nbsp;Roma”<sup>7</sup>, fondato nel 1515, e ottenne immediatamente l’appoggio delle autorità pubbliche: il 22 febbraio 1522 i provveditori alla Sanità emanarono un&nbsp;proclama che ingiungeva il ricovero immediato agli&nbsp;Incurabili a tutti i mendicanti contagiati dalla sifilide&nbsp;o da altre malattie infettive<sup>8</sup>. L’ospedale contava&nbsp;quell’anno non meno di ottanta degenti dei due&nbsp;sessi e, per ospitare tale numero di individui, già nel&nbsp;1522 furono acquistate “assa caxe” e “fato fabriche&nbsp;per ducati 1000”; il 16 agosto Zaccaria Simitecolo&nbsp;vendette un terreno confinante “per sgrandir l’ho-spedal”<sup>9</sup>. Nel 1523 il legato papale concesse l’autorizzazione per l’erezione di un “Oratorio o Cappella&nbsp;con altare portatile” e di un basso campanile. Poco&nbsp;dopo si iniziò la costruzione di una chiesa di legno,&nbsp;a dire il vero in funzione già nel terzo decennio, ma&nbsp;non ancora terminata nel 1531<sup>10</sup>. Dai privilegi conferiti all’ospedale nel 1525 da parte di Clemente VII,&nbsp;risulta che l’istituto accanto ai sifilitici ospitava anche “donne penitenti”, le quali tuttavia, circa alla&nbsp;metà del quarto decennio, trovarono una sistemazione autonoma alla Giudecca”. Rimase, invece,&nbsp;l’orfanotrofio, costituito nel 1524, e che nel 1531,&nbsp;quando agli Incurabili giunsero Girolamo Miani e i&nbsp;suoi orfani, diede all’ospedale una seconda funzione, tanto importante quanto l’assistenza ai sifilitici<sup>12</sup>.&nbsp;Come già si desume dal nome dell’istituto, la sifilide&nbsp;era ritenuta malattia inguaribile. Chi ne era affetto&nbsp;otteneva un alloggio, veniva lavato e nutrito, ma il&nbsp;compito precipuo dell’ospedale era l’offerta di conforto spirituale.</font></p>
<p><font style="font-size:medium;font-family:Sylfaen, serif;">Se nella maggior parte delle città della terraferma, come Brescia e Bergamo, gli ospedali per incurabili&nbsp;venivano incorporati negli ospedali generali, a&nbsp;Venezia l’istituto stesso assunse il ruolo di primo&nbsp;ospedale generale.</font></p>
<p><font style="font-size:medium;font-family:Sylfaen, serif;">Dopo il Sacco di Roma, nel 1527, Carafa e Thiene erano fuggiti a Venezia, dove furono ospitalmente&nbsp;accolti dai rettori degli Incurabili<sup>13</sup>. Così accadde&nbsp;che Venezia, e in special modo l’ambiente gravitante intorno agli Incurabili, divenisse per un certo&nbsp;tempo il centro delle correnti innovatrici all’interno&nbsp;della Chiesa in Italia. La costruzione dell’ospedale,&nbsp;che sarebbe proseguita nei decenni successivi, va&nbsp;vista in questa prospettiva.</font></p><div>
<p><font style="font-size:medium;font-family:Sylfaen, serif;">STORIA</font></p>
<p><font style="font-size:medium;font-family:Sylfaen, serif;">DELLA COSTRUZIONE</font></p></div><br clear="all"/><div></div><br clear="all"/><div></div><br clear="all"/>
<p><font style="font-size:small;font-family:Sylfaen, serif;">131</font></p>
</body>
</html>