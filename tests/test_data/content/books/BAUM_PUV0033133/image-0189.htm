<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:medium;font-family:Times New Roman, serif;">LE CONVERTITE</font></h1>
<p><font style="font-size:medium;font-family:Times New Roman, serif;font-weight:bold;font-variant:small-caps;">Chiesa e ospedale di Santa Maria Maddalena</font></p>
<p><font style="font-size:medium;font-family:Times New Roman, serif;font-variant:small-caps;">Fondazione. </font><font style="font-size:medium;font-family:Times New Roman, serif;">Gli statuti degli ospedali per i colpiti da malattie veneree, eretti su iniziativa delle Compagnie del Divino Amore, stabilivano che tali istituti&nbsp;dovevano accogliere anche le prostitute convertite<sup>1</sup>. Della presenza agli Incurabili di Venezia di un&nbsp;gruppo di “donne peccatrici a Dio convertite” si dà&nbsp;notizia per la prima volta nel 1525. Alcuni anni&nbsp;dopo, sull’esempio di altre città italiane (Roma, forse Verona e Padova) le convertite veneziane presero l’iniziativa di fondare un istituto proprio. Dopo&nbsp;avere ottenuto l’approvazione papale, le prostitute&nbsp;convertite si trasferirono fra il 1530 e il 1534 nella&nbsp;parrocchia di Sant’Eufemia alla Giudecca, sistemandosi inizialmente in due case prese in affitto<sup>2</sup>.&nbsp;Dai capitoli del nuovo istituto, pubblicati a stampa&nbsp;solo nel 1719<sup>3</sup>, risulta che nel 1535 le Convertite&nbsp;ricadevano ancora sotto la direzione degli Incurabili, e che fino al 1548 esse seppellivano le loro&nbsp;morte nell’ospedale sul lato opposto del canale&nbsp;della Giudecca. Le novizie non venivano diretta-mente ammesse all’istituto. Fino al 1551, prima di&nbsp;essere trasferite alla Giudecca, esse erano sottoposte a un periodo di prova in una casa nella parrocchia di San Marziale. Dopo una cerimonia di consacrazione nella chiesa di Sant’Eufemia esse entravano definitivamente a far parte delle Convertite. Sull’esempio delle Convertite romane, nel 1551 le veneziane ottennero da papa Giulio III, su interessamento del cardinale Francesco Pisani, il diritto a&nbsp;seguire la regola di sant’Agostino. Undici anni&nbsp;dopo, infine, le Convertite divennero un ordine&nbsp;monastico separato da ogni superfluo contatto con&nbsp;il mondo esterno. A giudicare dallo scarso materiale a nostra disposizione il numero medio delle presenze nell’istituto è valutabile tra le duecento e le&nbsp;quattrocento unità<sup>4</sup>. Nel XVT secolo le Convertite&nbsp;possedevano una stamperia che godette di una&nbsp;certa fama<sup>5</sup>.</font></p>
<p><font style="font-size:medium;font-family:Times New Roman, serif;font-weight:bold;font-variant:small-caps;">Le </font><font style="font-size:medium;font-family:Times New Roman, serif;font-variant:small-caps;">vicende edilizie. </font><font style="font-size:medium;font-family:Times New Roman, serif;">Per la storia edilizia del complesso abitativo e della chiesa delle Convertite disponiamo di una documentazione estremamente frammentaria. Dai capitoli risulta che il convento fu&nbsp;eretto nel 1543. La chiesa, costruita sotto il primo&nbsp;rettore e governatore dell’istituto, il prete Pietro&nbsp;Lion di Valcamonica<sup>6</sup> - giustiziato nel 1561 per avere avuto rapporti sessuali con le monache<sup>7</sup> - fu&nbsp;dedicata nel 1576 a Maria Maddalena dal patriarca&nbsp;Giovanni Trevisan. L’infermeria fu eretta a spese di&nbsp;un certo Pier Antonio de Franceschi, che nel suo&nbsp;testamento del 1595 destinò un’ulteriore somma&nbsp;all’istituto “p fabriche... per poter logar dele altre&nbsp;pecatrice”<sup>8</sup>. Nella planimetria di Matteo Pagan del&nbsp;1559 si distinguono i primi edifici delle Convertite:&nbsp;la chiesa, uno o due edifici abitativi e un luogo&nbsp;aperto delimitato da una recinzione e confinante&nbsp;con la laguna<sup>9</sup>.</font></p>
<p><font style="font-size:medium;font-family:Times New Roman, serif;">A un ampliamento del complesso si poté pensare nel 1Ó05, quando la N.D. Orsetta Michiel offrì alle&nbsp;Convertite “un terreno vacuo... di terra insieme con&nbsp;diverse casette di mura coperte di coppi” a oriente&nbsp;dell’istituto<sup>10</sup>. Poco tempo dopo si dovette dare inizio ai lavori, poiché il 16 marzo I</font><font style="font-size:medium;font-family:Constantia, serif;">606</font><font style="font-size:medium;font-family:Times New Roman, serif;"> fu nominato&nbsp;un “cassier sopra la fabrica”: Bortolamio Bontem-pelli, detto dal Calice, il grande filantropo che aveva ricoperto la stessa mansione all’ospedale dei&nbsp;Mendicanti<sup>11</sup>. Per la mancanza di dati è impossibile&nbsp;determinare l’entità dell’attività edilizia. Nel I</font><font style="font-size:medium;font-family:Constantia, serif;">66</font><font style="font-size:medium;font-family:Times New Roman, serif;">O -secondo la pianta di Giovanni Merlo - l’istituto era&nbsp;costituito da un cortile chiuso da costruzioni sui tre&nbsp;lati; la chiesa si trovava sul lato orientale<sup>12</sup>.</font></p>
<p><font style="font-size:medium;font-family:Times New Roman, serif;">In una “suplica di monache acciò si fabrichino”, datata 8 gennaio 1679, si sollecita l’individuazione&nbsp;del terreno necessario per una nuova costruzione,&nbsp;oltre all’approntamento di “modelli”; non è chiaro a&nbsp;quale parte del complesso si riferiscano questi piani di ampliamento<sup>13</sup>. Una nuova fase costruttiva</font></p><div>
<p><font style="font-size:medium;font-family:Constantia, serif;">STORIA DELLA COSTRUZIONE</font></p></div><br clear="all"/>
<p><font style="font-size:small;font-family:Gulim, sans-serif;">191</font></p>
</body>
</html>