<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'assistenza medica </font><font style="font-size:small;font-family:Times New Roman, serif;font-style:italic;">Richard Palmer</font></p>
<p><font style="font-size:medium;font-family:Times New Roman, serif;">studi universitari lunghi e complessi in filosofia e medicina, e che socialmente godeva di una posizione rispettata. Ai Derelitti, com’era normale in quegli&nbsp;anni, il medico non viveva nell’ospedale, né vi era&nbsp;occupato a tempo pieno. La sua clientela comprendeva anche pazienti privati, e poteva avere anche&nbsp;rapporti di lavoro con altri istituti della città. Il primo medico dei Derelitti di cui sia pervenuto il&nbsp;nome è Marc’Antonio Conforto, il cui stipendio&nbsp;venne accresciuto da trenta a quaranta ducati all’anno nel 1555<sup>30</sup>. Egli si era diplomato a Venezia&nbsp;nel 1534 ed era membro attivo del Collegio dei&nbsp;Fisici<sup>31</sup>. Più tardi, nel 1569, medico dell’ospedale&nbsp;era un tal Tiberio, probabilmente Tiberio Barbaro o&nbsp;Tiberio Superchio, ambedue eminenti dottori del&nbsp;tempo. A causa dei suoi numerosi impegni, egli&nbsp;poteva visitare i pazienti dei Derelitti solo una volta&nbsp;al giorno; venne di conseguenza deciso di nominare un secondo medico, che avrebbe accompagnato&nbsp;Tiberio nelle corsie al mattino, e sarebbe ritornato&nbsp;da solo nel tardo pomeriggio, per seguire i progressi dei pazienti<sup>32</sup>. Successivamente si trovano, tra i&nbsp;dottori dell’ospedale, Lorenzo Solario (sino al&nbsp;1576), Alvise Venier (1576-87), Cristoforo Quadrio&nbsp;(1587-88) e Giovanni Moratini, di cui nel 1596 si&nbsp;dice che da molti anni era al servizio dell’ospedale<sup>33</sup>. In tutti i casi si trattava di professionisti ben noti&nbsp;in Venezia: Venier ad esempio era anche medico&nbsp;dei provveditori alla Sanità, e svolse un meritorio&nbsp;servizio nel corso dell’epidemia degli anni 1576-77<sup>M</sup>.</font></p>
<p><font style="font-size:medium;font-family:Times New Roman, serif;">A fianco del medico si trovava il chirurgo dell’ospedale. A quell’epoca il chirurgo .non si occupava solo di ferite, fratture e operazioni chirurgiche, ma di&nbsp;tutte le lesioni esterne, comprese ulcere, piaghe e&nbsp;gonfiori; il suo ruolo era dunque importante. A&nbsp;partire almeno dal 1546, e forse prima, sino al 1556&nbsp;il chirurgo era Francesco Litigato (o Litegato) di&nbsp;Lendinara. Fu seguito da Gabriel Patena, che prestò&nbsp;servizio per breve tempo nel 1557 e da Francesco&nbsp;da Castello, che rassegnò le dimissioni nel 1559<sup>35</sup>·&nbsp;Tutti costoro appartenevano al Collegio dei Chirurghi<sup>36</sup>; in quanto tali, facevano parte dell’élite dei&nbsp;chirurghi della città, ben distinti dalla più umile arte&nbsp;dei barbieri; godevano di privilegi speciali, e in&nbsp;particolare del diritto di prescrivere medicine per&nbsp;uso interno nel trattamento di casi chirurgici. Francesco da Castello, membro di una famiglia di medici ben nota a Venezia, prestò servizio come chirurgo anche presso un altro ospedale, quello dei Santi&nbsp;Pietro e Paolo<sup>37</sup>. Francesco Litigato (o Litegato)&nbsp;aveva una laurea in chirurgia, ed era tra i membri&nbsp;più eminenti della sua professione. Egli ottenne la&nbsp;cattedra di chirurgia a Padova nel 1535, e fu anche&nbsp;assistente di Gabriele Falloppio nell’insegnamento&nbsp;dell’anatomia, nel 1562. Probabilmente il suo incarico presso l’ospedale dei Derelitti gli diede la possibilità di portare avanti e sviluppare il proprio interesse per questa materia. I corpi dei poveri privi di&nbsp;parenti, che morivano all’ospedale, venivano spesso usati per anatomia, e nel 1562 i provveditori alla&nbsp;Sanità ordinavano agli amministratori degli ospedali di fornire corpi sia maschili che femminili per le&nbsp;anatomie che il Collegio dei Fisici e quello dei Chirurghi effettuavano annualmente insieme<sup>38</sup>. I governatori dei Derelitti sanzionarono questa pratica,&nbsp;insistendo però che per ogni caso si dovesse ottenere il loro permesso, sia per un’anatomia generale, che per la dissezione di una particolare parte del&nbsp;corpo “come taglio di testa, gamba o altro”<sup>39</sup>. Gabriel Patena si vantava di avere, come Litigato, una&nbsp;laurea in chirurgia, benché, sfidato a mostrare il suo&nbsp;diploma, egli rispondesse al “bidello” del Collegio&nbsp;dei Chirurghi: “Di’ al Prior et Conseglieri che vadino&nbsp;al bordelo et che ge ne incago”<sup>40</sup>. Non era precisa-mente l’uomo adatto a ottenere il favore dei pii&nbsp;amministratori dei Derelitti, che lo licenziano dopo&nbsp;solo pochi mesi di lavoro presso l’ospedale<sup>41</sup>. Poiché medico e chirurgo visitavano l’ospedale solo&nbsp;una o due volte al giorno, il peso di eseguire le loro&nbsp;istruzioni ricadeva su altre spalle. I devoti compagni di Ignazio Loyola prestarono coraggiosamente&nbsp;servizio sia ai Derelitti che agli Incurabili, durante la&nbsp;loro permanenza a Venezia nel 1537, assistendo gli&nbsp;ammalati e adempiendo ai più umili compiti<sup>42</sup>. Ma&nbsp;generalmente i nuovi ordini religiosi presenti nella&nbsp;Repubblica mostravano un maggiore interesse per&nbsp;gli orfanotrofi che per le corsie degli ammalati. L’istituto dei Derelitti quindi dipendeva dal suo personale infermieristico. Nel 1558 un tal Francesco Zot-to, definito “infermiere”, veniva assunto dall’ospedale. I suoi doveri includevano “cavar sangue, ven-tozar, et atender al inpiagati”<sup>43</sup>. In seguito, a partire&nbsp;dal 1564, questi compiti venivano eseguiti da Francesco Castellan, nelle corsie sia maschili che femminili. Egli fungeva anche da farmacista dell’ospedale, e veniva definito sia </font><font style="font-size:medium;font-family:Times New Roman, serif;font-style:italic;">spider</font><font style="font-size:medium;font-family:Times New Roman, serif;"> che </font><font style="font-size:medium;font-family:Times New Roman, serif;font-style:italic;">medegotto<sup>44</sup>.&nbsp;</font><font style="font-size:medium;font-family:Times New Roman, serif;">Altri doveri del </font><font style="font-size:medium;font-family:Times New Roman, serif;font-style:italic;">medegotto</font><font style="font-size:medium;font-family:Times New Roman, serif;"> erano di “metter sanguisughe” e di assistere medico e chirurgo nei loro giri&nbsp;ed eseguire le loro istruzioni<sup>45</sup>. Altri lavori di minor&nbsp;importanza venivano compiuti da altro personale.&nbsp;Ma con l’inizio del Seicento, ad esempio, la corsia&nbsp;femminile era affidata a due infermiere, una per le&nbsp;pazienti con piaghe e ulcere, l’altra per le altre&nbsp;ammalate. Ciascuna d’esse era assistita da due donne, che dovevano prendersi cura delle ricoverate&nbsp;notte e giorno<sup>46</sup>.</font></p>
<p><font style="font-size:medium;font-family:Times New Roman, serif;">Sembra che l’ospedale fosse dotato di una propria farmacia sin dai primi tempi. Dal 1576 sino al 1591,&nbsp;tuttavia, esso preferì acquistare le medicine dalla&nbsp;vicina farmacia di Giulio Inviciati, all’insegna del&nbsp;Mondo. Finalmente, nel 1591, Inviciati si lasciò persuadere a riaprire una farmacia all’interno dell’ospedale, e a preparare lì le medicine<sup>47</sup>. Questa sistemazione, che permetteva di avere immediatamente&nbsp;a portata di mano le medicine necessarie, ebbe</font></p>
</body>
</html>