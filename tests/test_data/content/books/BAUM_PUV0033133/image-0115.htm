<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Palatino Linotype, serif;font-variant:small-caps;">Personaggi e momenti di vita </font><font style="font-size:x-small;font-family:Palatino Linotype, serif;font-weight:bold;font-style:italic;">Giuseppe Ellero</font></p>
<p><font style="font-size:small;font-family:Palatino Linotype, serif;">Nell’archivio del Soccorso, fra le petizioni di donne per l’accoglimento, vi è una lunga relazione dei&nbsp;governatori dell’ospedale della Pietà riguardante&nbsp;una certa “Apollonia di Coro”, dimessa a quaranta-due anni dall’ospedale dopo varie vicende relative&nbsp;al tentato matrimonio con un medico vedovo e libertino e al conseguente diniego dei governatori,&nbsp;che causarono una violenta e isterica reazione della&nbsp;donna, cosciente del suo passato di celebre cantante<sup>37</sup>. Questo e altri fatti dettero alle figlie di coro del&nbsp;Settecento, assieme al plauso dei visitatori e musicologi europei, la fama di una casta di donne vanitose e galanti<sup>38</sup>.</font></p>
<p><font style="font-size:small;font-family:Palatino Linotype, serif;">Le putte degli ospedali, come pure le Zitelle, le Soccorse e le Penitenti, non si sentono di certo&nbsp;isolate dal contesto culturale della città (dalla cultura del loro tempo si intende): come nel Cinquecento, esse partecipano in prima persona ai movimenti&nbsp;spirituali della Riforma religiosa e poi della Contro-riforma, così nel Seicento si aggregano alle confraternite di devozione che sorgono all’interno degli&nbsp;ospedali<sup>39</sup>. Ma nel Settecento le cantanti e strumen-tiste dei cori ospedalieri hanno un rapporto ancor&nbsp;più vivo con la città: i loro nomi, assieme a quelli&nbsp;dei maestri, vanno di bocca in bocca fra la gente&nbsp;appassionata di musica, che si contende uno scanno nelle chiese in occasione di solenni vespri e&nbsp;oratori sacri o nelle accademie di musica per intimi&nbsp;allestite in sale appositamente progettate (almeno&nbsp;ai Derelitti). E come, nel Cinquecento, diciotto fanciulli scelti dai tre ospedali fungevano da paggi per&nbsp;far circolare i bossoli delle votazioni in Maggior&nbsp;Consiglio, così le figlie di coro, per singolo ospedale o tutte assieme, venivano ingaggiate dal governo</font></p>
<p><font style="font-size:small;font-family:Palatino Linotype, serif;">0 &nbsp;&nbsp;&nbsp;dai patrizi per dar concerti in onore di autorità&nbsp;straniere. È vero che esse, almeno dal 1766 ai Derelitti, non potevano cantare nei teatri, neppure dopo&nbsp;il loro matrimonio<sup>40</sup>, ma nulla impediva loro di tenersi al corrente della musica da teatro, della quale</font></p>
<p><font style="font-size:small;font-family:Palatino Linotype, serif;">1 &nbsp;&nbsp;&nbsp;loro stessi maestri erano compositori e protagonisti. Le coriste dei Derelitti, almeno una volta, il 30&nbsp;gennaio 1781, furono accompagnate al teatro di&nbsp;San Beneto da cinque governatori per assistere all’opera, spendendo la bella cifra di 188 lire, e cioè&nbsp;124 per il biglietto di entrata, 12 per i due palchi, 52&nbsp;per il rinfresco<sup>41</sup>.</font></p>
<p><font style="font-size:small;font-family:Palatino Linotype, serif;">La più celebre delle figlie di coro fu Maddalena Laura Lombardini dei Mendicanti, che, sposata al&nbsp;violinista ravennate Ludovico Sirmen, fece il giro&nbsp;delle capitali europee come compositrice ed esecutrice di concerti per violino. Dal 1760 al 1764 l’ospedale l’aveva mandata a studiare a Padova dal professor Tartini, e il vecchio maestro aveva indirizzato&nbsp;a lei una lettera che diventò ben presto un manua-letto della didattica del violino, diffuso a stampa in&nbsp;tutta Europa<sup>42</sup>. Che le figlie degli Ospedali fossero&nbsp;ormai una delle caratteristiche della città lo prova,&nbsp;oltre alle nòte citazioni dei diari di viaggio di Bur</font></p>
<p><font style="font-size:small;font-family:Palatino Linotype, serif;">ney, De Brosses, Rousseau e dei due Goethe, l’attenzione delle gazzette cittadine<sup>43</sup> e di alcuni romanzi dell’epoca<sup>44</sup>.</font></p>
<p><font style="font-size:small;font-family:Palatino Linotype, serif;">Nel passare in rivista i reparti dell’ospedale veneziano siamo stati distratti dalle figlie di coro, ma non abbiamo fatto una preferenza maggiore di quella&nbsp;che gli stessi governatori o cittadini veneziani gliene concedessero<sup>45</sup>, lasciando nell’ombra e nell’anonimato non solo tutte le altre donne degli istituti&nbsp;assistenziali ma anche quello sparuto gruppo di&nbsp;orfani che nei quattro ospedali venivano mantenuti&nbsp;e preparati alla vita: oltre a quelli della Pietà, ove il&nbsp;numero dei figli degenti non è conteggiabile perché confuso con quelli dati alle balie di campagna,&nbsp;si possono contare agli Incurabili trentatrè ragazzi,&nbsp;ai Derelitti quarantacinque, ai Mendicanti una trentina al massimo. Per le anonime “figlie del Común”,&nbsp;o per le Zitelle e penitenti del Soccorso e di San&nbsp;Giobbe, la giornata trascorre con un ritmo regolare&nbsp;e monotono: il lavoro si alterna o si accompagna&nbsp;alle preghiere, che sono l’ufficio della Madonna o&nbsp;quello dei defunti, i salmi penitenziali, le litanie&nbsp;della Beata Vergine, il rosario, mentre la ripetizione&nbsp;del Pater, Ave e Gloria e del Credo forma l’abbecedario dei degenti adulti e infermi. La messa quotidiana è un obbligo inderogabile, come lo è, dopo le&nbsp;lunghe liturgie della domenica e delle feste comandate o titolari, l’ascolto della lezione catechistica. È&nbsp;raro che una degente possa ottenere il permesso di&nbsp;uscire in città: la priora e le più anziane ottengono&nbsp;di uscire solo per i “perdoni” o di andare al Santo di&nbsp;Padova per mantenere - come dicono - dei voti&nbsp;fatti a Dio.</font></p>
<p><font style="font-size:small;font-family:Palatino Linotype, serif;">Il lavoro, o meglio “la tasca”, che è una porzione di rammendo o di merletto stabilita per tutte, permette&nbsp;al gruppo femminile di sentirsi partecipe dell’economia della casa (metà infatti del ricavato va alla&nbsp;cassa generale) e di raccogliere qualche capitale e&nbsp;qualche capo di biancheria per la dote monastica o&nbsp;maritale, per la quale d’altronde ogni ospedale fornisce le grazie dotali appositamente lasciate dai&nbsp;benefattori: doti da cinquanta fino a quattrocento&nbsp;ducati, a seconda dei periodi e degli istituti. Il problema per tutte queste giovani è quello della collocazione: nel Cinquecento la penuria di finanze e le&nbsp;continue domande di accoglimento obbligano i&nbsp;governatori a consegnare molte ragazze, appena&nbsp;raggiunta l’età di sedici o diciotto anni, a famiglie&nbsp;patrizie o cittadine in qualità di domestiche, con&nbsp;regolare contratto, il quale prevede sempre il mantenimento e un salario che sarà liquidato al momento del matrimonio o del ritorno in ospedale<sup>46</sup>.&nbsp;La scelta della famiglia o del paitito o del monastero&nbsp;è fatta dopo lunghe e meticolose visite personali&nbsp;delle governatrici e dei governatori e infine con una&nbsp;deliberazione fatta in congregazione per ogni singolo caso. Ma succede spesso che le ragazze friggono dalle case dei padroni per tornare all’ospedale e</font></p>
<p><font style="font-size:small;font-family:Sylfaen, serif;">116</font></p>
</body>
</html>