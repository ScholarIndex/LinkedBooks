<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div>
<p><font style="font-size:small;font-family:Palatino Linotype, serif;font-variant:small-caps;">La </font><font style="font-size:small;font-family:Palatino Linotype, serif;font-weight:bold;font-variant:small-caps;">fondazione e il primo nucleo abitativo. </font><font style="font-size:small;font-family:Palatino Linotype, serif;">Nell’inverno del 1527-28, in seguito alla carestia, si ebbe un’ondata migratoria di proporzioni eccezionali&nbsp;dalla terraferma verso Venezia. La miseria, già avvertita in città, si accrebbe a causa dell’improvvisa&nbsp;crescita demografica, come rivelano le descrizioni&nbsp;del Sañudo<sup>1</sup>. Per offrire un alloggio a coloro che per&nbsp;povertà o malattia rischiavano di morire per le strade, alcuni privati presero in affitto nel febbraio 1528&nbsp;un laboratorio di tagliapietre, situato dietro l’abside&nbsp;della chiesa dei Santi Giovanni e Paolo<sup>2</sup>. Alcune&nbsp;settimane dopo, il 13 marzo, lo Stato promulgò una&nbsp;legge che mirava a risolvere il problema dei poveri&nbsp;nell’intera città. Uno degli articoli della legge stabiliva che tutti gli indigenti senza tetto fossero alloggiati in baracche, costruite provvisoriamente a tale&nbsp;scopo. Per ragioni facilmente comprensibili, si cercò di collocare questi “depositi” dove già esisteva&nbsp;un centro di accoglienza<sup>3</sup>. L’ospedale presso i Santi&nbsp;Giovanni e Paolo trasse immediato profitto dalla&nbsp;nuova legge, poiché il 18 marzo 1528 il magistrato&nbsp;alla Sanità assegnò ottocento ducati ai governatori&nbsp;dell’ospedale per il sostentamento dei poveri e per&nbsp;la costruzione di un alloggio, mentre i provveditori&nbsp;all’Arsenale misero operai e legname a disposizione per “far serrar di legname” la vecchia tezza e&nbsp;in seguito, crescendo il numero dei poveri, fecero&nbsp;fabbricare un’altra tezza “di legname coperta de&nbsp;coppi”<sup>4</sup>. Il primo nucleo abitativo era costituito da&nbsp;almeno tre baracche di legno, al quale fu integrato&nbsp;il muro divisorio dell’ex Bersaglio. Il 27 giugno&nbsp;1528 il patriarca Girolamo Querini diede l’autorizzazione a erigere una cappella, e, più tardi in quello&nbsp;stesso anno, scrisse in una lettera che l’ospedale offriva alloggio a centottanta persone<sup>5</sup>. La cappella fu&nbsp;affidata al religioso vicentino Pellegrino Asti, da&nbsp;tutti riconosciuto come il primo collaboratore di&nbsp;Girolamo Miani, il nobiluomo veneziano simpatiz</font></p></div><br clear="all"/><a name="caption1"></a><h1><font style="font-size:medium;font-family:Palatino Linotype, serif;">L’OSPEDALETTO</font></h1>
<p><font style="font-size:medium;font-family:Palatino Linotype, serif;font-weight:bold;font-variant:small-caps;">Chiesa e ospedale di Santa Maria dei Derelitti</font></p>
<p><font style="font-size:small;font-family:Palatino Linotype, serif;">zante della Compagnia del Divino Amore, che po- STORIA chi anni dopo fondò il nuovo ordine dei Somaschi<sup>6</sup>. DELLA COSTRUZIONE&nbsp;Miani, insieme a Gerolamo Cavalli, uno dei primi&nbsp;governatori dell’ospedale, prese alloggio nell’ospedale stesso fino al 1531; essendo soprattutto interessato all’educazione degli orfani, egli vi organizzò una officina per la fabbricazione di chiodi&nbsp;(“broche”) destinati all’Arsenale, e un laboratorio&nbsp;per la cardatura della lana: iniziative che consentivano agli orfani di essere autosufficienti<sup>7</sup>. Nel 1537&nbsp;l’istituto, ufficialmente denominato Ospedale dei&nbsp;Derelitti ai Santi Giovanni e Paolo, ottenne i suoi&nbsp;primi statuti<sup>8</sup>. È probabile che il pio luogo, originariamente concepito come centro di accoglienza&nbsp;temporaneo, sia diventato un ospedale permanente per opera del Miani. Gli unici non del tutto contenti di questo sviluppo furono i padri domenicani&nbsp;del contiguo convento dei Santi Giovanni e Paolo.</font></p>
<p><font style="font-size:small;font-family:Palatino Linotype, serif;">Dalla lite che ebbero in seguito i due vicini, emergono vari dati sullo stato in cui si trovava l’ospedale nel quinto e sesto decennio del secolo. Nell’anno&nbsp;1542 i frati si opposero a un ampliamento dell’ospedale verso la strada, chiamata Barbaria delle&nbsp;Tole, perché esso avrebbe tolto luce alla cappella&nbsp;grande della loro chiesa<sup>9</sup>. In occasione della controversia i giudici di Piovego misurarono tutto il terreno in possesso dell’ospedale<sup>10</sup>. L’anno dopo i governatori dell’ospedale promisero che la “fabrica&nbsp;della banda verso ditta giesia di monasterio no vada&nbsp;alta da terra al tetto salvo che passa 4 V<sub>r</sub>„” e di non&nbsp;fare finestre da quella parte della costruzione <sup>n</sup>. Diciassette anni dopo però, nel 1559, l’ospedale fu di&nbsp;nuovo chiamato in causa dai Domenicani per aver&nbsp;“...alzato un muro, che guarda sopra el campo santo...”. A mo’ di compromesso i frati decisero di concedere “licentia, di poter alzar la detta sua fabricha,&nbsp;nel loco che e principiato, p pie otto e fina in nove&nbsp;al più...”. Da parte loro, i governatori della pia casa</font></p>
<p><font style="font-size:x-small;font-family:Lucida Sans Unicode, sans-serif;">149</font></p>
</body>
</html>