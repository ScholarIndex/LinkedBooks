<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Sylfaen, serif;font-variant:small-caps;">Personaggi e momenti dì vita </font><font style="font-size:small;font-family:Sylfaen, serif;font-style:italic;">Giuseppe Ellero</font></p>
<p><font style="font-size:medium;font-family:Sylfaen, serif;">mercante di stoffe a Rialto, che era anche cassiere dell’ospedale. Con costui il Lotto si sdebita di alcuni&nbsp;prestiti avuti nell’ospedale, “tra fratelli”, negli anni&nbsp;1540-1546, con un ritratto fatto allo stesso Frizier&nbsp;nel maggio del ’46, pochi mesi prima che questi&nbsp;morisse. Purtroppo non siamo riusciti a individuare&nbsp;l’effigie del Frizier fra i ritratti lotteschi databili per&nbsp;stile agli anni quaranta e ancora esistenti, ma certamente doveva essere un ritratto pieno di allusioni&nbsp;religiose e tale che l’esposizione di oggetti simbolici e l’intensità del volto dovesse far capire immediatamente ai contemporanei ciò che i due confratelli&nbsp;dell’ospedale volevano rappresentare: il panegirico&nbsp;di un uomo che abbandona il commercio e le cure&nbsp;familiari (era vedovo e con un figlio ancor minorenne, che lascerà in cura al fratello Ambrogio, pur&nbsp;esso governatore dell’ospedale) per dedicare l’ultimo tratto dell’esistenza al totale servizio dei poveri,&nbsp;dove la carità trasforma in profumo anche la morte<sup>12</sup>. Questi primi cofondatori dell’Ospedaletto erano persone impegnate nella riforma evangelica,&nbsp;dediti alla penitenza, alla contemplazione e alla&nbsp;rinuncia totale, come provano le espressioni dei&nbsp;loro testamenti, quello di Lotto nel 1546 e quello di&nbsp;Frizier nel 1544.</font></p>
<p><font style="font-size:medium;font-family:Sylfaen, serif;">Nella lunga serie di ritratti, che erano esposti nelle stanze delle adunanze dei capi di tutti gli istituti e&nbsp;ospedali, mancano proprio i ritratti del Cinquecento, e ciò è spiegabile: l’umanista, e in particolare&nbsp;l’uomo spirituale del Rinascimento, ordina il suo</font></p>
<p><font style="font-size:medium;font-family:Sylfaen, serif;">ritratto per una sua individuale meditazione della perfezione sognata. Solo nel Seicento le congregazioni ordinano di fissare in serie d’immagini la&nbsp;memoria dei donatori più meritevoli, chi in pittura&nbsp;e chi in scultura<sup>13</sup>. E infatti nel Seicento la forza&nbsp;interiore della spiritualità dirompente del Rinascimento si è acquetata in placide cerimonie fraternali,&nbsp;ove l’abbondanza dei guadagni (si ricordi il bellissimo ritratto del Carnioni, attribuito a Daniel van den&nbsp;Dijck) permette di largheggiare in elemosine condite di compiacenze barocche.</font></p>
<p><font style="font-size:medium;font-family:Sylfaen, serif;">In occasione del primo processo per la beatificazione del Miani, nel I6l4<sup>14</sup>, il somasco Giambattista Perego ricordava di aver avuto dal governatore dei&nbsp;Derelitti Giovan Battista Contarini e da Antonio&nbsp;Correr, governatore agli Incurabili, testimonianze&nbsp;dirette sulla santità di vita di Girolamo Miani “e fu&nbsp;con occasione del parlar del governo delli orfani,&nbsp;che era proceduto dal detto padre Meani”. Questo&nbsp;incontro di due governatori di due ospedali veneziani con un somasco, che era stato rettore sia nell’uno che nell’altro ospedale, è emblematico: tra i&nbsp;movimenti spirituali che animarono i laici dei luoghi pii veneziani, quello che ha lasciato più profonde conseguenze in tutta la vita dell’ospedale è stato&nbsp;lo spirito di san Girolamo Miani. L’iniziativa di riunire gli orfani e i ragazzi derelitti in reparti separati&nbsp;degli ospedali per far loro apprendere un mestiere&nbsp;e specialmente per istruirli nel catechismo attraverso un metodo mnemonico fatto di brevi domande e&nbsp;risposte, con la speranza di farne dei buoni chierici&nbsp;o almeno degli onesti artigiani, è una prerogativa&nbsp;del Miani, e ben può andar fiera Venezia per aver&nbsp;diffuso, attraverso questo suo tipico e genuino patrizio, in tutto il Veneto, in Lombardia e, tramite i&nbsp;Somaschi, nell’Italia intera tale iniziativa. L’ospedale dei Derelitti e quello degli Incurabili ebbero la&nbsp;fortuna di avere lo stesso Miani tra i fratelli governatori, ma in una forma allora ritenuta rivoluzionaria e&nbsp;in futuro mai più eguagliata, cioè quella di una&nbsp;dedizione a tempo pieno all’ospedale: “a locho et a&nbsp;focho”, come chiederà di fare in tarda età un amico&nbsp;di Lotto, Vettor Rota, ai Derelitti<sup>15</sup>. A imitazione del&nbsp;Miani, i fratelli della congregazione laica si impegnano a spendere qualche ora alla settimana, con&nbsp;compiti deliberativi e con mansioni pratiche, chi&nbsp;per l’economia, chi per l’educazione, chi per la liturgia, chi per gli interessi giuridici, chi per le fabbriche, chi per le infermerie. Il peso quotidiano&nbsp;dell’istituto resta comunque sulle spalle di due persone, il cappellano e la priora, come risulta dagli&nbsp;archivi dei Derelitti, dei Mendicanti e degli istituti&nbsp;minori: una responsabilità piena, ma strettamente&nbsp;vigilata e a volte contestata dai governatori. Le convenzioni che i Somaschi fanno con la dirigenza dei&nbsp;Derelitti nel 1544 e nel 1557<sup>16</sup>, come pure quella più&nbsp;meticolosa che essi accetteranno con la congregazione dell’ospedale dei Mendicanti nel 1629<sup>17</sup>, cer-</font></p><div></div><br clear="all"/><div>
<p><font style="font-size:small;font-family:Sylfaen, serif;">62. Chiesa della Pietà, finestra termale della stanza&nbsp;per ascoltar la messa</font></p></div><br clear="all"/>
<p><font style="font-size:small;font-family:Palatino Linotype, serif;">111</font></p>
</body>
</html>