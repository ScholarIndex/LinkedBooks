<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'architettura </font><font style="font-size:small;font-family:Times New Roman, serif;font-style:italic;">Dulcia Meijers</font></p>
<p><font style="font-size:medium;font-family:Times New Roman, serif;">lieri raggiungevano, nella loro totale estensione verso la laguna, una profondità di quasi centodieci&nbsp;metri. Possiamo rilevare sulle vecchie piante le indicazioni di colonne che suddivisero i saloni cinquecenteschi, sia al piano terra che al primo piano.&nbsp;Anche nei rilievi settecenteschi dell’ospedale degli&nbsp;Incurabili troviamo una spartizione nelle corsie.&nbsp;Invece, tradizionalmente, negli ospedali italiani le&nbsp;infermerie erano a un’unica navata. Evidentemente&nbsp;a Venezia si seguì il metodo costruttivo tipicamente&nbsp;locale delle grandi sale d’entrata delle scuole<sup>120</sup>. Nel&nbsp;complesso dei Derelitti una calle corre tuttora fra la&nbsp;chiesa e le fabbriche ospedaliere; sopra di essa si&nbsp;predisposero - analogamente a quanto fatto agli Incurabili - vari collegamenti mediante ponticelli di&nbsp;passaggio; e anche in questo ospedale le esecuzioni musicali svolgeranno un ruolo di grande&nbsp;rilevanza. Vedremo in seguito come le corsie di&nbsp;queste prime fondazioni cinquecentesche verranno riprese negli altri ospedali della Riforma cattolica e come lo schema regolare e simmetrico del&nbsp;complesso degli Incurabili si rivelerà una fonte d’ispirazione per i progettisti degli edifici ospedalieri&nbsp;veneziani più recenti.</font></p>
<p><font style="font-size:medium;font-family:Times New Roman, serif;font-variant:small-caps;">Il radicamento del nuovo tipo d’edificio ospedaliero. </font><font style="font-size:medium;font-family:Times New Roman, serif;">Nel tentativo di controllare la diffusione della sifilide, furono fondati nella seconda metà del&nbsp;secolo XVI tre istituti complementari a quello degli&nbsp;Incurabili, e tutti e tre esclusivamente per la cura di&nbsp;donne indotte alla prostituzione o di ex prostitute.&nbsp;Di queste pie case quella che assunse il nome delle&nbsp;Zitelle prese una forma architettonica di rilievo. Il&nbsp;complesso delle Zitelle (fig. 164), con la chiesa nel&nbsp;mezzo sormontata da una cupola e affiancata dalle&nbsp;due ali ospedaliere, sorge sull’isola della Giudecca,&nbsp;fra le due chiese palladiane di San Giorgio Maggiore e del Redentore. L’istituto fu fondato nel 1559 e&nbsp;due anni dopo si trasferì in una casa </font><font style="font-size:medium;font-family:Times New Roman, serif;font-style:italic;">de statio</font><font style="font-size:medium;font-family:Times New Roman, serif;"> alla&nbsp;Giudecca<sup>121</sup>. La trasformazione della casa in un&nbsp;ospedale, come lo vediamo ora, prese l’awio nel&nbsp;1575. In quell’anno il complesso degli Incurabili&nbsp;non era ancora terminato, (’“infermeria nuova” dell’ospedale dei Derelitti era appena stata ultimata e&nbsp;la costruzione della nuova chiesa in quel pio luogo&nbsp;era stata iniziata da poco. Sulla base di notizie archivistiche che parlano di attività edilizie notevoli&nbsp;alle Zitelle, abbiamo supposto che sia stato intrapreso per primo l’innalzamento dell’ala alla sinistra&nbsp;della chiesa odierna, incorporandone la vecchia&nbsp;casa </font><font style="font-size:medium;font-family:Times New Roman, serif;font-style:italic;">de statio.</font><font style="font-size:medium;font-family:Times New Roman, serif;"> Mentre negli anni 1581-88 veniva&nbsp;eretta la chiesa - che sostituì una prima chiesa&nbsp;provvisoria ubicata in un magazzino di proprietà&nbsp;dell’istituto - si iniziò, probabilmente dal 1585 in&nbsp;poi, la costruzione dell’ala a destra della chiesa. I&nbsp;vani oblunghi al pianterreno e primo piano, fian-29. Ca’ di Dio, pianta cheggianti ambedue i lati della chiesa e comunicando! pianterreno ti con questo spazio mediante aperture grigliate,</font></p><div>
<p><font style="font-size:medium;font-family:Times New Roman, serif;">furono i “cori” dai quali le figlie partecipavano alla santa messa. Questi vani occupano lo spazio ristretto che separava originariamente la chiesa dagli&nbsp;edifici laterali, chiamato nei documenti “calle”. Essendosi parzialmente staccato lo stucco nella parte&nbsp;posteriore della chiesa visibile dalla corte, abbiamo&nbsp;potuto registrare una cesura verticale fra il corpo&nbsp;della chiesa e i “cori” dalla parte orientale. Questa&nbsp;osservazione attesta che la chiesa in principio era&nbsp;staccata dal complesso ospedaliero e che l’ala&nbsp;orientale venne costruita come una fabbrica a sé&nbsp;stante e congiunta alla chiesa mediante i “cori” solo&nbsp;in un secondo momento. Quest’aggiunta fu eseguita intorno al 1589, l’anno in cui furono installate&nbsp;delle finestre nei “cori”, cioè dopo il compimento&nbsp;della chiesa. Le due ali laterali furono poi collegate&nbsp;da un tratto trasversale, creando una corte interna.&nbsp;In seguito furono aggiunti i portici su tre lati, lasciando scoperto il presbiterio della chiesa, che&nbsp;sporge nella corte. Sembra dunque che la costruzione si sia sviluppata per mezzo di aggiunte successive. Ma ciò non esclude che si sia partiti sin&nbsp;dall’inizio da un piano progettuale. Lo schema di&nbsp;base mostra una regolarità tale da presupporre l’esistenza di un progetto ben definito. È comprensi-</font></p></div><br clear="all"/><div></div><br clear="all"/>
<p><font style="font-size:medium;font-family:David, serif;">62</font></p>
</body>
</html>