<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'architettura </font><font style="font-size:small;font-family:Times New Roman, serif;font-weight:bold;font-style:italic;">Dulcia Meijers</font></p>
<p><font style="font-size:medium;font-family:Times New Roman, serif;">Nel suo trattato possiamo vedere come l’architetto immaginasse il progetto (figg. 22, 23): egli suddivise il sito in due quadrati, separati da un rettangolo, nella proporzione 2:1:2. Nei due quadrati&nbsp;collocò i saloni a forma di croce greca, con sotto&nbsp;l’incrocio gli altari centrali. Nel grande cortile aperto centrale, fra il reparto degli uomini e quello delle&nbsp;donne, furono progettati la chiesa e il cimitero. Ora&nbsp;la sezione delle donne ebbe una forma architettonica equivalente a quella del reparto maschile, ma&nbsp;nel suo trattato il Filarete annotò che solo tre bracci&nbsp;sarebbero stati riempiti dai letti, perché il numero&nbsp;delle donne era inferiore a quello degli uomini<sup>88</sup>.&nbsp;Negli spazi a due piani lungo i cortili più piccoli&nbsp;furono sistemati soprattutto i locali di servizio e le&nbsp;abitazioni del personale ospedaliero. L’aspetto più&nbsp;rimarchevole del progetto milanese è il sistema di&nbsp;approvvigionamento idrico. Le infermerie a forma&nbsp;di croce sono state costruite su fondamenta massicce, che includono il canale di fognatura. Il sistema&nbsp;di canali del Filarete segna una vera innovazione&nbsp;nell’architettura ospedaliera europea<sup>89</sup>. Lo schema&nbsp;di base dell’ospedale è di ovvia derivazione fiorentina. Si può inoltre constatare che i progetti per gli&nbsp;ospedali di Mantova e Pavia - la cui costruzione era&nbsp;stata avviata rispettivamente otto e sette anni prima&nbsp;- hanno esercitato un’influenza non secondaria. Il&nbsp;modello della pianta a croce greca diventò un canone indiscusso per gli ospedali rinascimentali<sup>90</sup>. Il&nbsp;raddoppiamento dello schema, con una configurazione rigorosamente simmetrica dei corpi di fabbrica, costituisce nell’architettura ospedaliera una innovazione che spetta al Filarete.</font></p>
<p><font style="font-size:medium;font-family:Times New Roman, serif;">Quando, nel 1474, il Senato veneziano istituì l’ospedale di Messer Gesù Cristo, le fabbriche di Pavia e di Mantova erano state quasi interamente completate; a quel tempo deve essere stata avviata anche la&nbsp;costruzione del quarto braccio, a completamento&nbsp;della forma a croce dell’ospedale fiorentino. I lavori&nbsp;alla prima croce, con i cortili dell’ala destra, dell’Ospedale Maggiore di Milano furono portati a compimento solo nel i486. Sotto molti aspetti si può notare un certo parallelismo negli sviluppi milanesi e&nbsp;veneziani; solo che quelli veneziani ebbero luogo&nbsp;più di due decenni più tardi, il che diede alla Serenissima il vantaggio di potersi documentare in&nbsp;maniera molto più completa sulle nuove acquisizioni ospedaliere, specie sulla tipologia cruciforme,&nbsp;ormai abbastanza radicata. Pure i veneziani seguirono l’esempio di altre città, in particolar modo per&nbsp;quanto riguarda l’aspetto architettonico; il loro primo punto di riferimento però non fu costituito da&nbsp;Siena o Firenze, ma da Milano, sebbene il Senato&nbsp;abbia inteso far studiare parimenti gli altri “simel&nbsp;degni luochi de Italia”. Sicuramente esisteva già&nbsp;una qualche idea sulla forma architettonica quando&nbsp;fu scelta l’area a Castello - già stabilita ad ogni&nbsp;modo nel mese di maggio 1475 - e quando si pose&nbsp;la prima pietra l’anno seguente.</font></p>
<p><font style="font-size:medium;font-family:Times New Roman, serif;">Ci si chiede ora se anche per Venezia si fosse pensato a un impianto cruciforme. L’edificio per il culto fu provvisoriamente eretto in legno, non per mancanza di fondi per una chiesa in pietra ma evidentemente in previsione di una fase costruttiva piuttosto&nbsp;lunga nel corso della quale il piano definitivo fosse&nbsp;ancora da stabilire. Nel frattempo si sarebbero potuti raccogliere i fondi. Tutto indica che i lavori&nbsp;iniziarono con gli ambienti per alloggiare i poveri.&nbsp;Una nuova chiesa in pietra non fu eretta prima del&nbsp;1490. Solo in quel momento fu stabilita la configurazione definitiva in tutte le sue misure e proporzioni? Non può essere casuale che proprio nel 1489&nbsp;venisse istituita una commissione temporanea per&nbsp;esaminare l’amministrazione degli ospizi medioevali, con lo scopo di proporre dei miglioramenti nel&nbsp;sistema<sup>91</sup>. Non è improbabile che si partisse dall’idea che il nuovo ospedale generale sarebbe stato&nbsp;completato entro breve. In realtà l’edificazione del&nbsp;complesso progredì solo lentamente, forse per motivi finanziari, o anche in seguito a problemi tecnico-strutturali, visto che nel 1485-87 l’architetto&nbsp;Donato Bramante, che lavorava proprio in quegli&nbsp;anni all’Ospedale Maggiore<sup>92</sup>, fornì alla Serenissima&nbsp;rilievi del prototipo milanese. Ci furono dei problemi per l’adattamento del suo progetto al sito? Oppure vi era ancora incertezza circa la forma definitiva dell’ospedale? Ciò sembra poco probabile, perché nel i486 era già stato raggiunto il coperto.&nbsp;Quando cominciò a funzionare, l’ospedale consistette - come abbiamo potuto constatare - di due&nbsp;corpi di fabbrica, rispettivamente oblungo e qua-</font></p><div>
<p><font style="font-size:small;font-family:Times New Roman, serif;">21. STEFANO BONSIGNORI veduta prospettica di Firenze&nbsp;(1584), particolare con&nbsp;l’Ospedale&nbsp;di S. Maria Nuova</font></p></div><br clear="all"/>
<p><font style="font-size:small;font-family:Times New Roman, serif;">55</font></p>
</body>
</html>