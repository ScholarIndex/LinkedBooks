<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Palatino Linotype, serif;font-variant:small-caps;">I Mendicanti </font><font style="font-size:small;font-family:Times New Roman, serif;font-style:italic;">Storia detta costruzione</font></p><div></div><br clear="all"/>
<p><font style="font-size:small;font-family:Palatino Linotype, serif;">vernatore Bartolomeo Bergonzi ottenne il permesso di costruire un altare e un’arca per sé stesso (fig. 207)<sup>47</sup>. Poco più di cinque anni più tardi gli altri tre&nbsp;altari, concessi ai governatori Domenico Biava, Niccolò Capello e alla famiglia Tasca, erano compiuti<sup>48</sup>.&nbsp;Tutti e quattro sono identici al modello di Francesco&nbsp;Contin, come era stato stipulato in una risoluzione&nbsp;del 28 agosto 1634: “che li altari siano quattro con la&nbsp;mensa fuori del muro conforme alla parte... Che si&nbsp;operi giusto alla pianta di essa fabrica”<sup>49</sup>. Ora solo il&nbsp;modello dell’altar maggiore non era ancora stabilito; nel 1641, questo compito fu affidato a due governatori. Pare che non ci fossero altri governatori&nbsp;generosi, poiché si nota, sei anni più tardi, che il soprannominato Biava aveva finanziato la maggior&nbsp;parte della costruzione dell’altare, proponendo che&nbsp;l’arca di fronte fosse da assegnare ad altri governatori e benefattori dell’ospedale<sup>50</sup>. Non ci è dato sapere chi fu l’architetto responsabile per il progetto&nbsp;dell’altar maggiore di San Lazzaro<sup>51</sup> (fig. 206).</font></p>
<p><font style="font-size:small;font-family:Palatino Linotype, serif;">Nel 1649, il ricco mercante Giacomo Galli lasciò una larga somma per la costruzione di ben tre facciate a Venezia, quelle della Scuola Grande di San&nbsp;Teodoro e delle chiese di San Salvador e di San Lazzaro dei Mendicanti<sup>52</sup>. L’architetto ticinese Antonio&nbsp;Sardi fu incaricato di fare i disegni per le facciate<sup>53</sup>.&nbsp;Questi, poco prima della morte, avvenuta nel l66l,&nbsp;consegnò il progetto per San Lazzaro a Martin Mo-scheni, esecutore testamentario del Galli, che lo&nbsp;conservò con cura, per poter controllare che venisse seguito accuratamente nella costmzione<sup>54</sup>. La fabbrica della facciata di San Lazzaro fu affidata a Giuseppe, figlio di Antonio Sardi, con cui il Moscheni&nbsp;stese un contratto nel 1664 - stipulando alcuni&nbsp;cambiamenti nel disegno di Antonio<sup>55</sup>. Nel 1669 la&nbsp;facciata era praticamente finita e, quattro anni&nbsp;dopo, sia le statue sul timpano, raffiguranti san Lazzaro fra le sante Maria Maddalena e Marta, che un’iscrizione commemorante il Galli erano state collocate ai loro posti<sup>56</sup>. La facciata era la prima parte dell’edificio progettata senza la supervisione della congregazione dei governatori. Questo fatto spiega perché il concetto originale, formulato dalla congregazione, di costruire “il resto fino sopra la fondant.<sup>w</sup>”&nbsp;nella forma di un sottoportico, “con farsi la fazzada&nbsp;più nobile sopra di essa”, potesse essere abbandonato completamente<sup>57</sup>. Il disegno del Sardi si ispira chiaramente, invece, alla parte centrale della facciata palladiana di San Francesco della Vigna<sup>58</sup>. La&nbsp;facciata di San Lazzaro dei Mendicanti (fig. 209) era&nbsp;il primo esempio neopalladiano nel suo genere e&nbsp;come tale eserciterà per decenni un’influenza notevole sullo sviluppo dell’architettura religiosa locale.</font></p>
<p><font style="font-size:small;font-family:Palatino Linotype, serif;font-variant:small-caps;">Il reparto degli uomini. </font><font style="font-size:small;font-family:Palatino Linotype, serif;">Nel frattempo, i lavori al reparto delle donne continuarono, ma fu solo nel 1656 che si decise di rimpiazzare le capanne a sinistra della chiesa, dove erano alloggiati gli uomini,&nbsp;con edifici di pietra. La congregazione prese in considerazione l’idea di finanziare - perlomeno in parte&nbsp;- questa nuova campagna edilizia con le entrate di&nbsp;un “rodolo”<sup>59</sup>, mentre ci si .chiese se il reparto degli&nbsp;uomini dovesse essere costruito “conforme all’opposta decorosa, e già costrutta a uso, e comodo&nbsp;delle donne”, oppure se fosse opportuno ordinare</font></p>
<p><font style="font-size:medium;font-family:David, serif;">256</font></p>
</body>
</html>