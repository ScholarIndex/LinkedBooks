<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">L'architettura </font><font style="font-size:small;font-family:Times New Roman, serif;font-weight:bold;font-style:italic;">Dulcia Meijers</font></p>
<p><font style="font-size:medium;font-family:Times New Roman, serif;">messa: è una felice soluzione per i “cori”, che risultano facilmente raggiungibili per i degenti di ambedue i reparti. La larghezza della chiesa, inclusi questi spazi laterali, è esattamente doppia di quella delle ali nella fronte. Nel 1672 il vano al primo&nbsp;piano a destra, da cui cantavano le figlie di coro, fu&nbsp;trasformato in una cantoria aperta “come ormai&nbsp;avevano fatto gli altri ospedali”, cioè i Derelitti e gli&nbsp;Incurabili, con una tribuna sporgente. Crescendo&nbsp;P importanza delle attività musicali nel Settecento&nbsp;questa cantoria fu ingrandita due volte<sup>130</sup>. Un ulteriore punto di corrispondenza fra il progetto di San-gallo e il nostro ospedale è il vestibolo comunicante sia con la chiesa che con la sezione, rispettivamente, degli uomini e delle donne. Questa volta&nbsp;non furono introdotte delle corsie lunghe: le ali&nbsp;erano suddivise in vari saloni relativamente piccoli&nbsp;per poter ospitare separatamente tutti i vari gruppi&nbsp;di poveri.</font></p>
<p><font style="font-size:medium;font-family:Times New Roman, serif;">In scala l’istituto dei Mendicanti divenne, con la sua lunghezza in facciata di 129 metri circa e larghezza&nbsp;di 65 metri circa, il più grande ospedale di Venezia,&nbsp;avvicinandosi, per dimensione, al complesso di&nbsp;Roma, il quale ha una lunghezza approssimativa di&nbsp;145 metri. Non sappiamo se il progetto di Sangallo&nbsp;fosse in qualche modo noto al Senato, o ai governatori dell’ospedale, o ai progettisti, ma certe somiglianze risultano innegabili. L’impianto veneziano,&nbsp;d’altronde, si spiega anche come il risultato dello&nbsp;sviluppo tipologico a Venezia stessa, incorporando&nbsp;sqprattutto l’esperienza dell’ospedale degli Incurabili e della Casa delle Zitelle, e combinando questa&nbsp;con i principi di simmetria e assialità appresi dal-l’ormai stranoto progetto filaretiano per l’Ospedale&nbsp;Maggiore di Milano. Comunque sia, l’impianto simmetrico con la chiesa sull’asse centrale diventerà&nbsp;esemplare a Venezia per gli edifici ospedalieri costruiti nell’ultimo secolo della Repubblica.</font></p>
<p><font style="font-size:medium;font-family:Times New Roman, serif;">La pia casa dei Catecumeni (fig. 147), eretta nel 1557 a San Gregorio in Dorsoduro per la conversione ed educazione di non cristiani, fu totalmente ri-strutturata dal 1726 in poi<sup>131</sup>. Per questa nuova fabbrica il proto e il </font><font style="font-size:medium;font-family:Times New Roman, serif;font-weight:bold;font-style:italic;">murer</font><font style="font-size:medium;font-family:Times New Roman, serif;"> ricevettero il permesso di&nbsp;visitare e studiare l’edificio delle Zitelle. La planimetria dell’ospedale, la cui costruzione si svolse&nbsp;lentamente per mancanza di fondi e si poté proseguire solo negli anni cinquanta, mostra però pochi&nbsp;punti d’incontro con le Zitelle. Il prospetto principale, con nel centro la semplice facciata bassa della&nbsp;chiesa, dà sul rio, ora interrato, dei Catecumeni, ed&nbsp;è situato sul lato lungo del complesso. Nell’assetto&nbsp;finale si riconosce piuttosto l’impianto dei Mendicanti: alla parte destra e sinistra si trovano, rispettivamente, il reparto per gli uomini, composto intorno a un piccolo ma ben proporzionato chiostro, e&nbsp;quello delle donne, del quale furono solo eseguite&nbsp;due ali intorno a un cortile. Solo nella posizione&nbsp;della chiesa, direttamente sulla strada, c’è una corrispondenza con la Casa delle Zitelle.</font></p>
<p><font style="font-size:medium;font-family:Times New Roman, serif;">Somiglianze più forti con il complesso delle Zitelle si verificano invece nel pio luogo destinato a donne&nbsp;penitenti fondato nel 1703 a San Giobbe<sup>132</sup> (fig.&nbsp;223). Era un sito ai margini della città (la sacca di&nbsp;San Girolamo non esisteva ancora). Qui il pio luogo delle Penitenti assunse la sua forma architettonica definitiva negli anni trenta e quaranta del Settecento. Nel 1730 si cominciò con la costruzione dalla&nbsp;patte posteriore del sito verso la laguna, conducendo da qui i lavori verso la parte anteriore, dove,&nbsp;sulla fondamenta prospiciente il rio, fu eretta la&nbsp;piccola chiesa a pianta quadrata, inglobata tra due&nbsp;strette ali laterali a quattro piani. Gli ambienti rimanevano all’interno, dietro la chiesa. Stretto in profondità, questo pio luogo è approssimativamente&nbsp;simile alla planimetria assunta dall’istituto delle Zitelle nel Settecento.</font></p>
<p><font style="font-size:medium;font-family:Times New Roman, serif;">Nello stesso tempo in cui furono costante le nuove fabbriche dei Catecumeni e delle Penitenti, si progettò un edificio sontuoso per il grande ospedale di&nbsp;origine medioevale per trovatelli, la Pietà (fig. 131),&nbsp;che, nel Cinquecento, era stato al centro dell’attenzione dei riformatori cattolici, i quali lo trasformarono in uno degli istituti più importanti della “nuova&nbsp;filantropia”<sup>133</sup>. L’ospedale possedeva diverse case,&nbsp;concentrate principalmente nella parrocchia di San&nbsp;Giovanni in Bragora, nell’area compresa tra il rio&nbsp;della Pietà e quello di San Lorenzo prospiciente la&nbsp;riva degli Schiavoni. Ivi sarebbe sorto un grandioso&nbsp;complesso, se fossero stati disponibili i mezzi finanziaria per eseguire completamente il progetto. L’erezione della splendida chiesa, con la quale fu iniziata la fabbrica nel 1745, inghiottì quasi tutto il denaro&nbsp;a disposizione.</font></p>
<p><font style="font-size:medium;font-family:Times New Roman, serif;">Di questi progetti prestigiosi ci è pervenuto un solo disegno, raffigurante il prospetto dell’ospedale, in&nbsp;cui vediamo il motivo, ormai noto, di una chiesa al&nbsp;centro con due ali laterali. Solo una piccola parte, a&nbsp;tre piani anziché quattro, dell’ala a sinistra della&nbsp;facciata della chiesa fu eseguita nel 1760, ma lasciata interrotta. Sulla base di questo disegno e conoscendo il sito totale dell’ospedale - che ha una&nbsp;larghezza di 67 metri circa e una profondità di circa&nbsp;79 metri - possiamo farci un’idea di quanto grande&nbsp;e impressionante sarebbe stato quest’ospedale, se&nbsp;fosse stato realizzato. Le esecuzioni musicali organizzate dalla Pietà, quasi in rivalità con gli altri tre&nbsp;ospedali grandi, diventarono sempre più importanti e la nuova chiesa, con la sua ricca decorazione, fu&nbsp;in un certo senso concepita come una sala di musica. Dietro agli “angoli smussati” della chiesa e sopra&nbsp;il vestibolo furono introdotti dei vani, dai quali i&nbsp;visitatori altolocati potevano assistere ai concerti.&nbsp;L’impresa architettonica della Pietà, con la posizione centrale e dominante della chiesa, esemplifica&nbsp;un’ultima volta il sistema di carità e assistenza della&nbsp;Riforma cattolica.</font></p>
<p><font style="font-size:medium;font-family:Times New Roman, serif;">66</font></p>
</body>
</html>