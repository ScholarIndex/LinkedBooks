<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Sylfaen, serif;font-variant:small-caps;">Un epilogo settecentesco </font><font style="font-size:medium;font-family:AngsanaUPC, serif;font-style:italic;">Giuliana Marcolini</font></p><div>
<p><font style="font-size:medium;font-family:AngsanaUPC, serif;">67. JACOPO MARIESCHI </font><font style="font-size:medium;font-family:AngsanaUPC, serif;font-style:italic;">Madonna col Bambino e i&nbsp;santi Domenico, Caterina,&nbsp;Lorenzo Giustiniani,&nbsp;Margherita da Cortona e&nbsp;Maria Maddalena</font></p></div><br clear="all"/>
<p><font style="font-size:large;font-family:AngsanaUPC, serif;">gìstrature pubbliche e utilizzato generalmente anche dalla maggior parte delle istituzioni caritative, venivano assegnate indifferentemente, diversa-mente dalle altre istituzioni e contrariamente alla&nbsp;legge, sia a laici che a religiosi; addirittura, alcune&nbsp;cariche particolarmente delicate, come quella di&nbsp;archivista, che contemplava la diretta conoscenza e&nbsp;il controllo dell’entità del patrimonio accumulato,&nbsp;venivano affidate ad ecclesiastici. Il primo ad avere&nbsp;la carica di archivista fu l’abate Lorenzo da Ponte,&nbsp;che poi sarebbe divenuto vescovo di Ceneda, che&nbsp;passò la carica ad altri ecclesiastici. Di particolare&nbsp;importanza fu la carica di presidente perpetuo che,&nbsp;inizialmente attribuita al Badoer a titolo prevalentemente onorifico, passò ad essere una carica eminentemente gestionale nelle mani di Paolo Contari-ni a partire dal 1707. Il Contarmi, abate di famiglia&nbsp;patrizia, grazie ad un oculato utilizzo dei primi lasciti, mise l’istituzione in grado di affrontare prima&nbsp;la grossa spesa dell’acquisto del terreno e successivamente quella per la costruzione del nuovo complesso edilizio. La carica di presidente perpetuo era&nbsp;conferita a vita, formula in un certo senso anomala&nbsp;nel quadro delle istituzioni di assistenza e anche&nbsp;della tradizione amministrativa e politica veneziana, nella quale gli unici incarichi attribuiti a vita&nbsp;erano quelli di doge e di procuratore di San Marco&nbsp;per i patrizi, e di cancelliere ducale per i cittadini.&nbsp;Più immediata la somiglianza con l’attribuzione di&nbsp;un priorato abbaziale.</font></p>
<p><font style="font-size:large;font-family:AngsanaUPC, serif;">Alla morte di Paolo Contarini, avvenuta nel 1739, la guida delle congregazioni venne assunta da un altro ecclesiastico, l’abate Nicolò Venier, anch’egli di&nbsp;famiglia patrizia; gli succedette l’abate Balbi, che si&nbsp;dimise dopo un solo anno di presidenza, lasciando&nbsp;spazio ad un lungo interregno, cui mise fine l’elezione di un parroco, Matteo Ongar, sotto la cui&nbsp;presidenza le Penitenti assistettero senza scosse&nbsp;alla caduta della Repubblica.</font></p>
<p><font style="font-size:large;font-family:AngsanaUPC, serif;">Da quanto detto si può ricavare una conclusione: in questa istituzione la presenza ecclesiastica non si&nbsp;limitava a compiti pastorali ed assistenziali, ma&nbsp;venne assumendo un ruolo sempre più incisivo&nbsp;sulla vita e sulla continuità dell’istituzione, in modo&nbsp;di certo maggiore di quanto si riscontrasse in altre&nbsp;associazioni in cui la presenza di religiosi era pure&nbsp;notevole<sup>18</sup>.</font></p>
<p><font style="font-size:small;font-family:Sylfaen, serif;font-variant:small-caps;">Conclusioni. </font><font style="font-size:large;font-family:AngsanaUPC, serif;">I due punti di forza della supplica del 1767 sono a questo punto riconoscibili come falsi&nbsp;testimoni di una realtà ben diversa da quella dichiarata. L’istituzione era riuscita, probabilmente&nbsp;anche aggirando ampiamente l’obbligo di vendita&nbsp;dei beni immobili ereditati, ad accumulare un grosso patrimonio, che non la lasciò sfiorare dalle difficoltà connesse con la caduta della Repubblica.&nbsp;Ricordiamo al proposito che la sorte che subirono&nbsp;le due istituzioni omologhe alle Penitenti fu ben&nbsp;diversa: il Soccorso, nel 1807, riconoscendo la propria incapacità assistenziale, già preannunciata alla&nbsp;metà del Settecento da uno dei suoi governatori,&nbsp;Angelo Malipiero, che aveva visto nelle Penitenti&nbsp;un serio antagonista alla sopravvivenza dell’istituzione da lui gestita<sup>19</sup>, fu costretto a fondersi con il&nbsp;pio luogo. Le Convertite, invece, ebbero la sorte&nbsp;della totale soppressione nel 1806<sup>20</sup>.</font></p>
<p><font style="font-size:large;font-family:AngsanaUPC, serif;">Secondo una stima approssimativa ma certamente indicativa, eseguita tenendo conto delle proprietà&nbsp;ancora invendute delle eredità, dei depositi in Zecca e nelle Arti e del valore dello stabile in San Job, il&nbsp;patrimonio in possesso delle Penitenti nel 1797 è&nbsp;valutabile intorno al milione di ducati, cifra non&nbsp;molto distante da quella che contraddistingueva il&nbsp;valore degli assi patrimoniali delle maggiori famiglie veneziane<sup>21</sup>. La presenza e l’azione degli ecclesiastici, come abbiamo visto, era largamente supe-</font></p>
<p><font style="font-size:small;font-family:Sylfaen, serif;">126</font></p>
</body>
</html>