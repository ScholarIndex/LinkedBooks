<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:AngsanaUPC, serif;font-weight:bold;font-style:italic;">Dents Arnold</font></p>
<p><font style="font-size:large;font-family:AngsanaUPC, serif;">Coccina e Oseletti degli Incurabili, Antonia dei Mendicanti, la Vicentina dell’Ospedaletto, etc.<sup>20</sup> Dal&nbsp;1740 circa i libretti degli oratori contengono i nomi&nbsp;degli esecutori, come nei programmi odierni. Nel&nbsp;1770 Bumey lamenta che le ragazze della Pietà infarcivano di trilli le cadenze dei duetti “dove giocavano a chi andava più in alto, più in basso, più&nbsp;veloce, etc. fino al massimo delle loro possibilità”<sup>21</sup>.&nbsp;Bisogna riconoscere che, nonostante quanto comunemente si crede, poche di loro passarono ai&nbsp;teatri d’opera. I governatori degli ospedali stavano&nbsp;molto attenti alla moralità delle persone loro affidate e, avendo dato loro la miglior istruzione, non&nbsp;permettevano che si allontanassero senza prima&nbsp;aver reso un buon servizio. Tra le donne, alcune&nbsp;continuarono a cantare negli oratori per venti anni,&nbsp;trovando la propria vocazione all’interno dell’ospedale stesso. È vero che a una virtuosa del violino&nbsp;come Maddalena Lombardini, allieva di Tartini, fu&nbsp;infine concesso di sposarsi e di svolgere la professione di violinista, ma solo con grande riluttanza<sup>22</sup>.&nbsp;Quelle che divennero cantanti d’opera molto probabilmente non erano le orfane ma le cosiddette&nbsp;“figlie d’educazione”, mandate a studiare lì da fuori,&nbsp;come certe cantanti provenienti da Salisburgo negli&nbsp;anni tra il 1760-1770<sup>23</sup>.</font></p>
<p><font style="font-size:large;font-family:AngsanaUPC, serif;">La scuola di musica degli ospedali era infatti molto conosciuta dai principi tedeschi, i quali, in realtà,&nbsp;non erano molto interessati alla sua funzione filantropica, forse anzi la ignoravano. Tuttavia, divenne&nbsp;consuetudine organizzare un concerto nella cosidetta Accademia dei Filarmonici alle Procuratie, in&nbsp;occasione delle visite di Stato. Il celebre dipinto di&nbsp;Guardi è una splendida testimonianza della cantata&nbsp;che venne composta in occasione della visita del&nbsp;duca di Sassonia e che fu eseguita da quaranta fanciulle (dieci per ogni ospedale), scelte tra le migliori. In un’altra occasione ne furono addirittura scelte&nbsp;ottanta. Quando l’erede al trono di Russia, figlio di&nbsp;Caterina la Grande, e sua moglie visitarono Venezia&nbsp;nel 1782, il concerto delle “figlie dei quattro ospedali” fu un evento straordinario<sup>24</sup>. La cantata venne&nbsp;scritta appositamente da Mortellari e insegnata alle&nbsp;coriste dai maestri di musica della Pietà (Pasini) e&nbsp;dell’Ospedaletto (de Mezzo). La Cubli e la Luco-vich, maestre di strumenti a corda, accordarono gli&nbsp;strumenti a corda e il tutto fu diretto da Francesco&nbsp;Menegati. Tra le spese di copiatura, di noleggio e di&nbsp;accordo dei clavicembali, la cifra raggiunse 16.635&nbsp;lire (circa duemilacinquecento ducati), comprese&nbsp;diecimila lire per gli abiti delle fanciulle. È ovvio&nbsp;che i visitatori rimanessero impressionati da un&nbsp;simile spettacolo. Né lo furono in minore misura i&nbsp;visitatori meno importanti, che forse giravano per&nbsp;Venezia con in mano la guida di Coronelli. Samuel&nbsp;Sharp, un inglese che compiva il “Grand Tour” per&nbsp;l’Europa, osserva che le donne &quot;... si esibiscono&nbsp;nelle chiese, in particolari giorni della settimana e&nbsp;in occasione di feste (gratuitamente per il pubblico), e sono molto seguite, perché l’esecuzione è&nbsp;molto più buona di quanto ci si potrebbe aspettare&nbsp;in un luogo diverso dal teatro”<sup>25</sup>. Goethe andò ai&nbsp;Mendicanti nell’ottobre del 1787 e ne fu compieta-mente conquistato, specie dal contralto che faceva&nbsp;la parte di re Saul, probabilmente nella </font><font style="font-size:large;font-family:AngsanaUPC, serif;font-style:italic;">actio sacra,&nbsp;Solemne Saulis Votum</font><font style="font-size:large;font-family:AngsanaUPC, serif;"> di Valentini, nella quale la&nbsp;parte del re era affidata alla famosa Bianca Sacchetti. È interessante notare che la visita di Goethe ai&nbsp;Mendicanti avvenne dieci anni dopo il crollo finanziario delle istituzioni benefiche. Stupisce che la&nbsp;struttura delle scuole di musica resistesse così a&nbsp;lungo a Venezia. I documenti su queste esperienze&nbsp;musicali cominciano a scarseggiare dopo il 1776.1&nbsp;Mendicanti, sperando di riuscire a tirare avanti con&nbsp;le maestre, licenziarono i musicisti, ma essi rifiutarono di andarsene. Bertoni, maestro di coro, e Martinelli, maestro di strumenti, chiesero di poter continuare a prestare il loro servizio “volendo con loro&nbsp;merito continuar qualche nuovo Oratorio, Mottetto, ò altro.. ,”<sup>26</sup>. E così fecero. In realtà, ai Mendicanti e presso gli altri ospedali si continuarono ad eseguire oratori come sempre. Il giornale </font><font style="font-size:large;font-family:AngsanaUPC, serif;font-style:italic;">Notizie del&nbsp;Mondo</font><font style="font-size:large;font-family:AngsanaUPC, serif;"> del 15 settembre 1781 scrive: “Il solito Oratorio, che facevasi nei giorni 14, 15 e 16 d’Agosto&nbsp;nello Spedaletto, e che fu eseguito nei 7, 8 e 9 del&nbsp;corrente, fu messo in musica dal celebre S. Maestro&nbsp;Anfossi. Questo insigne maestro anche in questa&nbsp;sua nuova produzione ha fatto ammirare il di lui&nbsp;merito originale, e si è meritato l’applauso di tutti i&nbsp;professori, non che d’ogni classe di persone”. Ci&nbsp;sono pervenuti moltissimi libretti degli ultimi venti&nbsp;anni della Repubblica di Venezia. Sia che fossero&nbsp;pagati o meno, i maestri continuarono a lavorare,&nbsp;Bertoni ai Mendicanti, Furlanetto alla Pietà. Bertoni&nbsp;allestì di fatto un festival degli oratori nel 1781, con&nbsp;almeno sette rappresentazioni<sup>27</sup>. È da chiedersi se i&nbsp;proventi venissero dati agli esecutori e ai maestri.&nbsp;Se così avveniva, è poco probabile che abbiano&nbsp;ricevuto molto. Le offerte ai Mendicanti nel periodo&nbsp;tra il 1750 e il 1770 di rado superavano le 100 lire —&nbsp;che raramente coprivano le spese di copiatura e&nbsp;d’altro. La cosa non preoccupava i governatori: a&nbsp;loro importava ottenere lasciti da persone facoltose. E forse non interessava nemmeno i maestri, tutti&nbsp;impegnati o con la basilica o con il teatro, oppure&nbsp;con entrambi. Comunque, le esecuzioni proseguirono fino al 1797 e oltre.</font></p>
<p><font style="font-size:large;font-family:AngsanaUPC, serif;">Fu Napoleone che alla fine distrusse le scuole di musica degli ospedali. Abolì la vecchia Académie&nbsp;Royale de Chant e istituì il famoso Conservatoire de&nbsp;Paris fondato su principi democratici: due allievi&nbsp;venivano scelti per merito (non per bisogno) in&nbsp;ogni </font><font style="font-size:large;font-family:AngsanaUPC, serif;font-style:italic;">département della</font><font style="font-size:large;font-family:AngsanaUPC, serif;"> Francia. Gli strumenti più&nbsp;studiati erano i fiati e ai docenti veniva chiesto di&nbsp;suonare in bande all’aperto in occasione di feste. A&nbsp;Napoleone poco importava l’addestramento di ese-</font></p>
</body>
</html>