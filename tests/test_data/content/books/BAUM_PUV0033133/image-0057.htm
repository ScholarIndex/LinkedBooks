<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Constantia, serif;font-variant:small-caps;">L'architi-ttura </font><font style="font-size:small;font-family:Times New Roman, serif;font-weight:bold;font-style:italic;">Dulcia Meijers</font></p>
<p><font style="font-size:medium;font-family:Times New Roman, serif;">ruolo di intermediario. Se questo richiamo si riferisca solamente alla funzione e all’amministrazione dell’istituto romano - fondato sette anni prima - o&nbsp;anche alla sua organizzazione architettonica, è una&nbsp;domanda cui è possibile rispondere solo attraverso&nbsp;un confronto fra i due ospedali. Sono in special&nbsp;modo la storia della costruzione e i progetti per&nbsp;l’ospedale romano a fornire dei punti di vista interessanti. L’edificazione dell’ospedale veneziano fu&nbsp;iniziata subito dopo la sua fondazione. Dopo l’acquisto di un sufficiente numero di case, furono&nbsp;spesi mille ducati per la fabbrica. Già in questo&nbsp;periodo l’istituto diede alloggio a ottanta degenti -non solo sifilitici ma anche “donne penitenti” ed&nbsp;orfani di ambedue i sessi. Il primo a far edificare&nbsp;l’ospedale in pietra fu Pietro Contarini, uno dei&nbsp;governatori del pio luogo. 11 problema centrale nella individuazione dell’assetto cinquecentesco dell’ospedale sta nello stabilire quale sia stata l’esatta&nbsp;portata di questa prima fase edilizia. Fra le poche&nbsp;notizie archivistiche tramandateci, solo nel 1566&nbsp;troviamo alcuni accenni alla costruzione della nuova chiesa; l’edificio giunse al tetto nel 1568. Benché&nbsp;agibile poco tempo dopo, la chiesa fu consacrata&nbsp;solo nel 1600, e dedicata a san Salvatore.</font></p>
<p><font style="font-size:medium;font-family:Times New Roman, serif;">L’assetto architettonico dell’edificio è riprodotto assai fedelmente nella più antica planimetria della&nbsp;pia casa pervenutaci, che data al 1589<sup>101</sup> (fig. 77).&nbsp;Vediamo un complesso rettangolare composto da&nbsp;quattro corpi di uguale larghezza, organizzati attorno ad un chiostro. Nelle corsie a sinistra e a destra&nbsp;furono sistemati, rispettivamente, gli uomini e le&nbsp;donne, mentre gli orfani trovarono alloggio al piano superiore. Vediamo però l’infermeria delle donne non ancora completamente delineata. Le planimetrie di data più recente riportano anche le aggiunte, erette nel tardo secolo XVI alle estremità di&nbsp;destra e di sinistra dell’istituto, che furono adibite a&nbsp;magazzini e luoghi di servizio. L’aggiunta di sinistra&nbsp;già in parte presente nel 1589 risulta, guardando la&nbsp;facciata, più larga di quella della parte opposta,&nbsp;rendendo lo schema alquanto irregolare. Per mascherare questa anomalia si adoperò un abile gioco&nbsp;nel ritmo delle finestre nella facciata primosecentesca. La chiesa, ora distrutta, era situata al centro del&nbsp;chiostro (fig. 24). Sarebbe molto importante sapere&nbsp;se l’edificio fosse già stato realizzato prima della&nbsp;costatzione del complesso o se, viceversa, la fabbrica ospedaliera fosse stata edificata anteriormente alla chiesa. Giacché i documenti attestano una serie di attività edilizie fra il 1572 e il&nbsp;1591, riguardanti fra l’altro le infermerie, si suppone che i reparti per i malati ancora oggi esistenti -sebbene alterati - fossero stati edificati dopo la&nbsp;costruzione della chiesa. Una notizia ricavata da un&nbsp;documento reso noto solo in parte, e perciò sfuggita all’attenzione degli studiosi, ha fatto venire qualche dubbio sulla attendibilità di questa notizia. Fu il</font></p>
<p><font style="font-size:medium;font-family:Times New Roman, serif;">Cicogna che per primo pubblicò il soprammenzionato documento del 1566 concernente la chiesa, omettendo però, nella trascrizione, un piccolo particolare. Nella fattura delle spese per la sua costruzione, fatta su commissione del deputato sopra&nbsp;la fabbrica della chiesa, Antonio Zantani, troviamo&nbsp;che le attività edilizie ebbero luogo “nella corte di le&nbsp;monache”<sup>102</sup>. Queste “monache” sono evidentemente le “donne penitenti” che, fino al quarto decennio del secolo XVI, abitarono nell’ospedale prima di trasferirsi nel proprio stabile alla Giudecca,&nbsp;dove sorgerà l’istituto delle Convertite. Dunque la&nbsp;chiesa fu eretta in una coite - o spazio racchiuso -preesistente; ci chiediamo ora se la prima fabbrica&nbsp;contariniana, sulla quale abbiamo solo poche notizie, non avesse già assunto una forma ben più definita di quanto di solito non si ritenga. Conviene ricordarsi che fin dall’inizio l’ospedale godette di&nbsp;grande rinomanza, facendo da trampolino per varie attività dell’evangelismo cattolico<sup>103</sup>. Per chiarire&nbsp;maggiormente la situazione, un confronto con il&nbsp;prototipo romano appare utile.</font></p>
<p><font style="font-size:medium;font-family:Times New Roman, serif;">L’ospedale per gli Incurabili di San Giacomo in Augusta fu fondato dalla Compagnia del Divino&nbsp;Amore sul luogo di un’antico ospedale medioevale<sup>104</sup>. Vi fu una prima fase edilizia negli anni 1515-1526, allorché si costruì il tratto sinistro con una&nbsp;corsia lunga per gli uomini, allungando la fabbrica&nbsp;medioevale precedente. Nella seconda fase, protrattasi dal 1537 al 1549, si alzò parallelamente a&nbsp;questa corsia una seconda ala, come reparto femminile, mentre negli stessi anni si diede inizio ai&nbsp;lavori di restauro della vecchia chiesa di San Giacomo. La successiva storia edilizia dell’edificio si desume in parte da una serie di disegni architettonici&nbsp;di Antonio da Sangallo il Giovane e della sua bottega, e dall’altra parte da un progetto di Baldassare&nbsp;Peruzzi. Per il nostro quesito sono interessanti soprattutto i disegni del Sangallo. Il foglio del Peaizzi&nbsp;(Uff. A 577)<sup>105</sup>, solo parzialmente leggibile e che qui&nbsp;non analizzeremo, è databile fra il 1534 e il 1536,&nbsp;anno della morte dell’architetto, quindi prima della&nbsp;seconda fase costruttiva. Dopo la morte del Peruzzi&nbsp;la direzione dei lavori passò al Sangallo. Questa&nbsp;seconda fase progettistica si svolse negli anni fra il&nbsp;1538 e il 1546. Due fogli di mano del Sangallo sono&nbsp;per noi particolarmente interessanti (Uff. A 870 e&nbsp;872). Il primo<sup>106</sup> (fig. 27) mostra un complesso inserito fra via Ripetta dalla parte occidentale e il Corso&nbsp;da quella orientale, strade che, convergendo, sboccano più avanti in Piazza del Popolo. L’impianto ha&nbsp;la forma di un trapezio, che viene simmetricamente&nbsp;diviso in due da un’asse centrale nord-sud costituito dalla chiesa, creando due cortili ad ambedue i&nbsp;lati. La fronte dell’ospedale è situata sulla strada&nbsp;trasversale, ora chiamata via Canova. Si tratta di una&nbsp;chiara derivazione dell’ospedale del Filarete. Il piano fu respinto, non solo perché conteneva terreni</font></p>
</body>
</html>