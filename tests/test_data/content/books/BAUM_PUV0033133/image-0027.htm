<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Times New Roman, serif;font-variant:small-caps;">La nuova filantropia </font><font style="font-size:small;font-family:Times New Roman, serif;font-style:italic;">Brian Pulían</font></p>
<p><font style="font-size:medium;font-family:Times New Roman, serif;">lien schemata ormai dalla vista del pubblico, ma che impiegava propri “cercanti”, furono ben lieti di&nbsp;prendere invece accordi con la fraterna di San Bartolomeo.</font></p>
<p><font style="font-size:medium;font-family:Times New Roman, serif;">Questa associazione adempiva all’utile compito di coordinare le iniziative sparse, in modo che tutti i&nbsp;fondi destinati al soccorso dei carcerati venissero&nbsp;incanalati in un’unica direzione. Il sistema che essa&nbsp;applicava consisteva nel fare il giro di tutte le organizzazioni caritative e altre istituzioni che potessero&nbsp;disporre di fondi, e cercare di convincerle a sottoscrivere per il rilascio degli imprigionati per debiti<sup>50</sup>. A partire dal tardo Medioevo, gli Ebrei convertiti, autentici o pretesi, erano stati liberi di mendicare,&nbsp;intrattenendo , importunando e talvolta raggirando&nbsp;il pubblico; spesso con l’ausilio di una patente rilasciata da un vescovo. Ma all’inizio del Seicento un&nbsp;convertito che portava l’altisonante nome patrizio&nbsp;di Antonio Giustinian, convinse i governatori dei&nbsp;Catecumeni a organizzare l’operazione in maniera&nbsp;più razionale. Persone incaricate della colletta, capeggiate dallo stesso Giustinian, dovevano raccogliere sistematicamente le elemosine in tutto il&nbsp;Veneto, e tutti i convertiti dovevano rivolgersi ai&nbsp;Catecumeni per ricevere la carità, anziché cercare&nbsp;essi stessi direttamente elemosine<sup>51</sup>. Questa tendenza a distanziare il povero dal pubblico era&nbsp;un’importante caratteristica della nuova filantropia&nbsp;- benché fosse anch’essa sottoposta a critiche, probabilmente in quasi tutte le città, per il fatto che&nbsp;negava ai benefattori quella compassione che solo&nbsp;poteva essere sentita nel contatto diretto con il&nbsp;povero. “Per questa e per simili considerazioni”&nbsp;scriveva nel 1581 Gregory Martin “vi sono uomini&nbsp;di grande sapienza e virtù che non approvano&nbsp;completamente l’ordine che vi è in talune città e&nbsp;nazioni contro l’andare per strada dei mendicanti&nbsp;miseri e impotenti”<sup>52</sup>.</font></p>
<p><font style="font-size:medium;font-family:Times New Roman, serif;">Sarebbe erroneo suggerire che vi fosse una qualche forma di antagonismo tra l’antica e la nuova tradizione, poiché venivano effettuati tentativi di coinvolgere ambedue i tipi di organizzazione in progetti comuni, e vi erano legami personali tra le Scuole&nbsp;Grandi e gli istituti più recenti. Per fare un esempio&nbsp;significativo, il famoso commerciante bresciano di&nbsp;tessuti, Bartolomeo Bontempelli, noto come Bartolomeo dal Calice dall’insegna del suo negozio,&nbsp;compì il suo anno come Guardian Grande della&nbsp;Scuola di San Rocco, e fu anche il maggior benefattore dell’ospedale dei Mendicanti.</font></p>
<p><font style="font-size:medium;font-family:Times New Roman, serif;">Saggiamente, i Guardiani delle Scuole Grandi e i procuratori di San Marco venivano eletti membri </font><font style="font-size:medium;font-family:Times New Roman, serif;font-style:italic;">ex&nbsp;officio</font><font style="font-size:medium;font-family:Times New Roman, serif;"> della confraternita per l’assistenza ai carcerati<sup>53</sup>. È dunque più opportuno parlare di contrasto,&nbsp;piuttosto che di conflitto. Era più facile che la rivali-/&nbsp;&nbsp;&nbsp;&nbsp;tà scoppiasse nelle sontuose contese tra le Scuole</font></p>
<p><font style="font-size:medium;font-family:Times New Roman, serif;font-style:italic;">il ricco Epulone</font><font style="font-size:medium;font-family:Times New Roman, serif;"> G<sup>rancil</sup>&gt; P<sup>er</sup> primeggiare in prestigio e splendore: la particolare loro pietà era assai più rivolta all’ostentazione.</font></p><div>
<p><font style="font-size:small;font-family:Times New Roman, serif;font-variant:small-caps;">Motivi: ordine pubblico, malattia ed economia. </font><font style="font-size:medium;font-family:Times New Roman, serif;">Vi sono almeno tre possibili spiegazioni, che chiariscono il carattere e le preoccupazioni della nuova&nbsp;filantropia: esse si trovano nelle esigenze dell’ordine pubblico e della stabilità, nelle necessità dell’economia e nella natura del cambiamento religioso.&nbsp;Il XVI secolo ha visto l’evolversi di un nuovo cattolicesimo, palesemente diverso da quello del tardo&nbsp;Medioevo, un cattolicesimo che, sotto la grave&nbsp;minaccia degli eretici e dei miscredenti, era diventato più aggressivo e più evangelico.</font></p>
<p><font style="font-size:medium;font-family:Times New Roman, serif;">E ben noto che nell’Europa occidentale, per lo meno nelle città, ebbe inizio negli anni venti del&nbsp;Cinquecento un vasto e diffuso movimento per la&nbsp;razionalizzazione dell’assistenza ai poveri, che coinvolse la regolazione della mendicità. Vennero&nbsp;compiuti sforzi sistematici per indirizzare sia le elemosine che i proventi di imposte e tasse verso i&nbsp;poveri meritevoli, e soprattutto verso quelli locali:&nbsp;sforzi di trovare lavoro per coloro che erano a esso&nbsp;abili; sforzi per offrire ai bambini poveri almeno&nbsp;qualche rudimento di educazione. Venivano spesso presi accordi per unificare le risorse provenienti&nbsp;da carità e donazioni, e affidarne la distribuzione a&nbsp;funzionari pubblici, che agissero in base a principi&nbsp;coerenti. Questo movimento coincise indubbiamente con gli inizi della Riforma, e dovette forse&nbsp;qualcosa a Lutero; ma esso suscitò chiaramente&nbsp;tanto l’interesse di città che resistettero, rifiutarono&nbsp;o furono indifferenti al primo protestantesimo,&nbsp;quanto di quelle che si separarono da Roma. Quasi&nbsp;tutte le città sentirono la necessità di esercitare&nbsp;un’attenta sorveglianza e controllo sui poveri, e di&nbsp;disciplinare l’immigrazione. Una più alta coscienza&nbsp;religiosa portò a una maggiore consapevolezza del&nbsp;problema della povertà e a una più netta ostilità nei&nbsp;confronti della falsa pietà. In un’epoca di rivalità tra&nbsp;fedi diverse, l’assistenza discriminata ai poveri era&nbsp;un potente strumento di controllo. Si poteva fare la&nbsp;carità a coloro che rispettavano le regole stabilite&nbsp;da chi la carità gestiva, e rifiutarla ai disobbedienti,&nbsp;agli immorali, ai bestemmiatori e agli eretici. Con la&nbsp;fine degli anni venti del Cinquecento, Venezia si&nbsp;trovò nel centro di questo movimento. Le leggi sui&nbsp;poveri che essa emanò seguirono cronologicamente quelle di molte città della Germania e dei Paesi&nbsp;Bassi, mentre precedettero di qualche poco Francia&nbsp;e Inghilterra, e anticiparono di gran lunga le città&nbsp;spagnole.</font></p>
<p><font style="font-size:medium;font-family:Times New Roman, serif;">In una recente, ricca indagine condotta sulla povertà nell’Europa protomoderna, C. Lis e H. Soly sostengono che vi fu uno stretto legame tra “il trionfo del capitalismo commerciale e la genesi della nuova politica sociale”, e che “le idee dei riformatori&nbsp;umanisti e religiosi vennero messe in pratica dalle&nbsp;autorità secolari solo quando potevano essere ‘tradotte’ in termini economici, cioè quando la triade&nbsp;carità-controllo-dovere del lavoro coincideva con</font></p></div><br clear="all"/><div>
<p><font style="font-size:small;font-family:Trebuchet MS, sans-serif;">i</font></p></div><br clear="all"/>
<p><font style="font-size:small;font-family:Tahoma, sans-serif;">(A</font></p>
<p><font style="font-size:small;font-family:Tahoma, sans-serif;">28</font></p>
</body>
</html>