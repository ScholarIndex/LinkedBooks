<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">ce mortali e sparivano, rapidi come il lampo. Sconcertato, decimato, demoralizzato, trascinato lontano dalle proprie&nbsp;basi nelPillusione di inseguire gli inafferrabili arcieri, il&nbsp;nemico veniva investito dalla cavalleria pesante, terrificante nel silenzio profondo col quale si schierava, nelle&nbsp;urla selvagge che accompagnavano l’impeto dell’assalto.&nbsp;L’aspetto, la violenza, lo stesso fetore ammorbante che&nbsp;i Mongoli emanavano, tutto in loro metteva paura. Ma,&nbsp;più di tutto, il terrore nasceva da ciò che si sapeva del&nbsp;loro comportamento verso i vinti.</font></p>
<p><font style="font-size:medium;font-family:Sylfaen, serif;">Può darsi che non fossero giunti in Occidente i particolari raccapriccianti dell’annientamento di Pechino nel 1215, ma le notizie degli orrori commessi da Gengis Khan&nbsp;e dai suoi luogotenenti in Persia, nel Khorasan, nella Bat-triana e altrove bastavano largamente. A Merv, a Nishapur,&nbsp;a Balkh (nomi di città un tempo splendide, che oggi non&nbsp;significano più nulla) l’esercito mongolo aveva ammucchiato i teschi degli uccisi - l’intera popolazione - in tre cataste piramidali, una fatta con le teste degli uomini, una&nbsp;con quelle delle donne, una con i crani dei bambini. A&nbsp;Bamiyan, per vendicare la morte di un nipote, Gengis&nbsp;Khan aveva ordinato l’uccisione di ogni essere vivente:&nbsp;non gli esseri umani soltanto, anche gli animali, anche gli&nbsp;uccelli, i topi, gli insetti. Morto lui, gli orrori non erano&nbsp;finiti, e ne rendevano testimonianza le rovine fumanti di&nbsp;Vladimir, dove gran parte della popolazione era stata arsa&nbsp;viva nelle chiese in cui si era rifugiata. Il bilancio complessivo della grande avventura mongola giungerà alla cifra spaventevole di dieci milioni di morti.</font></p>
<p><font style="font-size:medium;font-family:Sylfaen, serif;">I Mongoli non si contentavano di distruggere città e popolazioni. Con impegno sistematico, essi cancellavano&nbsp;ogni opera dell’uomo: così a Samarcanda, a Bamiyan, a&nbsp;Organdi, a Herat avevano distrutto le canalizzazioni capillari mediante le quali, col lavoro di secoli, i deserti erano&nbsp;stati trasformati in giardini, in frutteti, in campi coltivati.</font></p>
<p><font style="font-size:medium;font-family:Sylfaen, serif;font-weight:bold;">18</font></p>
</body>
</html>