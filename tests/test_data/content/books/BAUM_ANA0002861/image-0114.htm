<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Sylfaen, serif;">Vili.</font></p>
<p><font style="font-size:medium;font-family:Sylfaen, serif;">IL GRANDE VIAGGIO: SULLA « VIA DELLA SETA »</font></p>
<p><font style="font-size:medium;font-family:Sylfaen, serif;">1. Da Kerman, quasi un mese di cammino per territori desertici e riarsi, dove i torrenti scorrono sotterra e sgorgano, invece, acque amarissime e purgative, e non si&nbsp;vedono .altri animali che gli asini selvatici. L’unica sosta&nbsp;è nella città che Marco chiama Cobinan, dove vede preparare la </font><font style="font-size:medium;font-family:Sylfaen, serif;font-style:italic;">tutta,</font><font style="font-size:medium;font-family:Sylfaen, serif;"> cioè l’ossido di zinco, usato dalla medicina&nbsp;orientale per colliri e unguenti per gli occhi (l’usavano anche i Greci; ne aveva parlato Galeno). La carovana attraversa poi il margine orientale del Khorasan, la « regione&nbsp;del sol levante », il luogo in cui la cultura arabo-persiana&nbsp;aveva dato i frutti più preziosi: a Tus, vicino a Mashhad,&nbsp;era nato Firdusi, il Dante persiano che aveva celebrato in&nbsp;versi i fatti della storia persiana; a Nishapur, Omar Khayyam aveva composto, nei momenti di sosta dei suoi studi&nbsp;matematici, le deliziose quartine dei </font><font style="font-size:medium;font-family:Sylfaen, serif;font-style:italic;">Ruba’yyiat.</font><font style="font-size:medium;font-family:Sylfaen, serif;"> Ma i Polo&nbsp;non si addentrano in quella regione e volgono a nord-est,&nbsp;verso l’Afghanistan.</font></p>
<p><font style="font-size:medium;font-family:Sylfaen, serif;">A Sapurgan, oggi Shibergan, attuale capoluogo della provincia afghana dello Jozjan dalla quale partono i metanodotti diretti nell’URSS, Marco assaggia i meloni « migliori del mondo </font><font style="font-size:medium;font-family:Sylfaen, serif;font-style:italic;">»,</font><font style="font-size:medium;font-family:Sylfaen, serif;"> tagliati a strisce come fossero cuoio&nbsp;ed essiccati al sole, come si fa ancora in tutta l’Asia centrale. Non sa quanta importanza desse ai meloni un’altra&nbsp;religione nata tra Mesopotamia e Iran e giunta di là alle&nbsp;più solitarie regioni centro-asiatiche, il manicheismo: Mani, che l’aveva fondata nel III secolo dopo Cristo, raccomandava ai propri seguaci di mangiarne perché conte-</font></p>
<p><font style="font-size:medium;font-family:Sylfaen, serif;">115</font></p>
</body>
</html>