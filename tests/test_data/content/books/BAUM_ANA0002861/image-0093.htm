<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">verso i confini, conviveva con quello delle città, ingentilito e raffinato dalla stessa profonda fede islamica interpretata&nbsp;in una chiave diversa.</font></p>
<p><font style="font-size:large;font-family:AngsanaUPC, serif;">Dell’Islam, che veniva incontro a Marco quasi alle porte di Laiazzo, i Turcomanni erranti rappresentavano&nbsp;una componente degenerata da sedimenti antichissimi e&nbsp;da apporti nuovi: la loro fede ne aveva fatto l’eterna avanguardia, pronta a morire per il Profeta, ma era una fede&nbsp;contaminata da superstizioni sciamaniche venute con loro&nbsp;dalla steppa asiatica e da elementi cristiani o addirittura&nbsp;precristiani attinti in Anatolia. Erano i </font><font style="font-size:large;font-family:AngsanaUPC, serif;font-style:italic;">ghazi,</font><font style="font-size:large;font-family:AngsanaUPC, serif;"> i guerrieri&nbsp;consacrati al sacrificio, ed erano tendenzialmente sciiti,&nbsp;cioè seguaci di un islamismo tutt’altro che ortodosso, fanaticamente basato sul culto dei martiri, intransigente e&nbsp;violento (è quello, oggi, </font><font style="font-size:large;font-family:AngsanaUPC, serif;font-style:italic;">dell’imam</font><font style="font-size:large;font-family:AngsanaUPC, serif;"> Khomeini). I Turchi&nbsp;Selgiuchidi delle città erano, invece, sunniti, cioè ortodossi, ed i loro sultani, insediati a Konya, « ritenevano che&nbsp;la loro missione fosse quella di promuovere la cultura islamica e di fare della loro corte il centro di essa » (F. Tae-schner): in luogo della « rude favella » originaria avevano adottato come lingue ufficiali l’arabo e il persiano, in&nbsp;luogo delle tende dei nomadi amavano i grandi e belli&nbsp;edifici, fossero tombe di famiglia o luoghi di preghiera,&nbsp;</font><font style="font-size:large;font-family:AngsanaUPC, serif;font-style:italic;">madrase,</font><font style="font-size:large;font-family:AngsanaUPC, serif;"> cioè scuole coraniche, o </font><font style="font-size:large;font-family:AngsanaUPC, serif;font-style:italic;">han,</font><font style="font-size:large;font-family:AngsanaUPC, serif;"> cioè ospizi per viaggiatori, pellegrini diretti alla Mecca, mercanti avviati al&nbsp;mar Nero o alla Persia, a raggiungervi la « via della seta »&nbsp;che portava all’Estremo Oriente.</font></p>
<p><font style="font-size:large;font-family:AngsanaUPC, serif;">A Cesarea, Marco può anche non aver visitato il magnifico complesso costruito intorno al 1237 per onorare la memoria di una principessa selgiuchide, con l’elegantissima tomba ottagonale della principessa, che reca su ognuna delle sue otto facciate un arco cieco di foggia molto&nbsp;simile a certe finestre di palazzi veneziani del tardo Duecento. Può anche non avere osservato a Sivas la tomba del&nbsp;principe Keikavus con la sua ricca decorazione di mosaico&nbsp;smaltato turchese, e non aver badato ai lavori in corso</font></p>
<p><font style="font-size:large;font-family:AngsanaUPC, serif;font-weight:bold;">94</font></p>
</body>
</html>