<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">di potere. Erano cinesi una quantità di usanze e di norme, dall’impiego della carta moneta all’abitudine di tenere i&nbsp;granai colmi di derrate da distribuire o immettere sul mercato in caso di carestia (è curioso ricordare che sarà questa&nbsp;un’abitudine anche della Repubblica di Venezia). Ma, come aveva preferito alla religione del Tao, alla filosofia&nbsp;autoctona di Confucio e alle versioni cinesi del buddismo&nbsp;la versione lamaistica del culto di Buddha importata dal&nbsp;Tibet, così Kubilai aveva voluto affiancare la grafia monosillabica cinese, complessa al punto da farsi possedere&nbsp;completamente da pochissimi (sembra che lui stesso non&nbsp;ne capisse nulla), con un nuovo alfabeto ideato da un&nbsp;</font><font style="font-size:medium;font-family:Sylfaen, serif;font-style:italic;">lama</font><font style="font-size:medium;font-family:Sylfaen, serif;"> tibetano per esprimere i suoni della lingua mongola&nbsp;e dare a questa, con la scrittura, una nuova dignità. E&nbsp;aveva approvato un criterio di stratificazione sociale duramente razzista, che poneva al gradino più basso i Cinesi&nbsp;dell’antico impero dei Sung e al penultimo i Cinesi e le&nbsp;popolazioni cinesizzate della Cina settentrionale, conquistata per prima.</font></p>
<p><font style="font-size:medium;font-family:Sylfaen, serif;">Il potere mongolo era profondamente colonialista. Al primo posto c’erano i Mongoli, e soltanto ai Mongoli spettavano, di regola, i comandi militari, i governatorati e tutte le altre funzioni direttive, considerate ereditarie per natura; se un Mongolo ammazzava un Cinese veniva punito,&nbsp;tutt’al più, con un’ammenda, ma se un Cinese ammazzava&nbsp;un Mongolo era punito con la morte e col risarcimento&nbsp;delle spese funerarie. Il secondo rango toccava alle etnie&nbsp;diverse, né Mongole né Cinesi o cinesizzate: un libro cinese del Trecento, </font><font style="font-size:medium;font-family:Sylfaen, serif;font-style:italic;">Le arature interrotte</font><font style="font-size:medium;font-family:Sylfaen, serif;">, elenca settantadue&nbsp;gruppi di tribù di allevatori nomadi e trentuno altri gruppi etnici, tra i quali c’erano anche i Turchi Uighur e i&nbsp;Musulmani di ceppi differenti che fornivano all’amministrazione mongola i quadri intermedi, gli </font><font style="font-size:medium;font-family:Sylfaen, serif;font-style:italic;">ad latus</font><font style="font-size:medium;font-family:Sylfaen, serif;"> dei generali e dei governatori e, qualche volta, anche i ministri.&nbsp;Gli appartenenti a questo secondo gradino della scala sociale erano conosciuti come </font><font style="font-size:medium;font-family:Sylfaen, serif;font-style:italic;">se-mu-jen</font><font style="font-size:medium;font-family:Sylfaen, serif;"> o </font><font style="font-size:medium;font-family:Sylfaen, serif;font-style:italic;">si-mu:</font><font style="font-size:medium;font-family:Sylfaen, serif;"> i « diver-</font></p>
<p><font style="font-size:medium;font-family:Sylfaen, serif;">201</font></p>
</body>
</html>