<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;font-weight:bold;">T</font></p>
<p><font style="font-size:large;font-family:AngsanaUPC, serif;">grandi forze traenti dell’umanità, il nostro Marco non sembra aver compreso gran che. Eppure i valori del mondo islamico erano già entrati a far parte del patrimonio&nbsp;culturale dell’Europa occidentale: i re normanni di Sicilia&nbsp;avevano utilizzato largamente artisti arabi, Federico II&nbsp;di Svevia e la sua corte parlavano arabo e leggevano l’arabo, l’arcivescovo Raimondo di Toledo aveva promosso,&nbsp;ancora nel XII secolo, la traduzione latina dei testi scientifici islamici. Tra le persone colte, i nomi dei filosofi Aver-roè (Ibn Rushd), caro a Dante e studiatissimo a Padova,&nbsp;di Avicenna (Ibn Sina), musulmano di Buchara, erano conosciuti e stimati.</font></p>
<p><font style="font-size:large;font-family:AngsanaUPC, serif;">Per tutti o quasi i cristiani occidentali, invece, il termine </font><font style="font-size:large;font-family:AngsanaUPC, serif;font-style:italic;">Saraceno</font><font style="font-size:large;font-family:AngsanaUPC, serif;"> suscitava soltanto paura. Erano musulmani i feroci incursori che avevano violato la tomba dell’apostolo Pietro, il sepolcro di Cristo. Per un Veneziano, erano i molesti scorridori che il doge Pietro Orseolo II aveva cacciato dall’Adriatico in secoli lontani ma che continuavano a schiumare i mari altrettanto e peggio dei Genovesi e dei Catalani. E i buoni rapporti commerciali con i&nbsp;sultani d’Egitto e di Konya erano sempre appesi al filo&nbsp;del rasoio dei cattivi umori di quei principi mutevoli, sempre pronti a taglieggiare il forestiero, a vessarlo ed a spremerlo. Quanto alle splendide città della Mesopotamia, della Persia, dell’Afghanistan, dell’Asia centrale, meraviglie&nbsp;della civiltà islamica con i loro tesori d’arte e di cultura,&nbsp;Marco non poteva vederle per la semplice ragione che i&nbsp;Mongoli le avevano spazzate via. La </font><font style="font-size:large;font-family:AngsanaUPC, serif;font-style:italic;">pax mongolica</font><font style="font-size:large;font-family:AngsanaUPC, serif;"> che,&nbsp;unificando l’Asia, aveva aperto la strada ai viaggi futuri&nbsp;dei mercanti italiani sulle orme dei tre Polo, era una pace&nbsp;fumante di rovine, era un “ordine nuovo” nato dalla spietata guerra totale dei cavalieri della steppa.</font></p>
<p><font style="font-size:large;font-family:AngsanaUPC, serif;">È stato più volte notato che se dal mondo musulmano giungevano alla cultura occidentale alti pensieri e preziose nozioni, al suo messaggio religioso il mondo europeo risultava del tutto impermeabile. Perfino fra Guglielmo</font></p>
<p><font style="font-size:small;font-family:Impact, sans-serif;">100</font></p>
</body>
</html>