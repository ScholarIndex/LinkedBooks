<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">paese tra Iran e Turan godeva di tale tranquillità che una vergina nuda con un piatto d’oro sulla testa avrebbe potuto andare da levante a ponente senza subire la minima&nbsp;violenza da parte di chicchessia ».</font></p>
<p><font style="font-size:medium;font-family:Sylfaen, serif;">2. Al flagello delle invasioni mongole, l’Occidente europeo, obnubilato dalle proprie discordie e soprattutto&nbsp;dall’eterna contesa tra papato ed impero, non aveva saputo opporre nemmeno un minimo di coesione. Era stato salvato soltanto dai problemi dinastici della famiglia di Gen-gis Khan. Ma il fatto che la supremazia mongola era ormai&nbsp;saldamente stabilita alle soglie stesse dell’Asia Minore, e&nbsp;che una potenza così immensa si trovava vicina alla Terrasanta occupata dai Musulmani, aveva suscitato nella mente di due uomini di grande levatura la speranza di un accordo che, forse, avrebbe potuto liberare finalmente e definitivamente i Luoghi Santi dagli infedeli. Uno era papa&nbsp;Innocenzo IV, il genovese Sinibaldo Fieschi; l’altro Luigi&nbsp;IX, re di Francia e futuro santo. Entrambi sapevano che&nbsp;anche i Mongoli erano infedeli. Ma le voci che avevano&nbsp;attribuito allo stesso Gengis Khan una certa dose di tolleranza religiosa si mescolavano all’idea che la prospettiva&nbsp;di un’alleanza contro i Musulmani avrebbe potuto non essere del tutto sgradita alle orecchie di chi, a Karakorum,&nbsp;la remotissima capitale dell’impero sulle rive dell’Orkhon,&nbsp;poteva decidere e comandare. Così, anche con l’intenzione&nbsp;di saggiare la possibilità di un’azione missionaria, papa&nbsp;Innocenzo aveva inviato nel </font><font style="font-size:medium;font-family:Sylfaen, serif;font-weight:bold;">1245</font><font style="font-size:medium;font-family:Sylfaen, serif;">, a coloro che si ostinava anche lui a chiamare Tartari, un religioso Francescano, fra Giovanni da Pian del Carpine. Il frate e due&nbsp;suoi compagni, Francescani anche loro, avevano avuto molto coraggio ed anche molta fortuna. Partiti da Lione la&nbsp;domenica di Pasqua del 1245, avevano attraversato Polonia e Russia e, senza lasciarsi impressionare dalle rovine&nbsp;delle città arse dai Mongoli né dagli stenti e dai disagi,&nbsp;avevano proseguito il viaggio attraverso le steppe dell’Asia</font></p>
<p><font style="font-size:medium;font-family:Sylfaen, serif;">20</font></p>
</body>
</html>