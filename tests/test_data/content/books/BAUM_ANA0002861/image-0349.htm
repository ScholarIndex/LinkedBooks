<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">li si inseriranno, oltre ai Veneziani e ai Genovesi, anche le grandi compagnie mercantili fiorentine come quella dei&nbsp;Frescobaldi. Ma àncora nel 1370 papa Urbano V nominerà un nuovo arcivescovo di Pechino. Il quale, però, non&nbsp;potrà mai prendere possesso della sua diocesi, dove fra&nbsp;Giovanni de’ Marignolli, successore di Giovanni da Montecorvino, aveva avuto grande successo grazie ad un magnifico cavallo donato al Gran Khan Toghan Temur, che&nbsp;l’aveva fatto ritrarre dai pittori di corte<sup>23</sup>.</font></p>
<p><font style="font-size:medium;font-family:Sylfaen, serif;">Toghan Temur, decimo successore di Kubilai, era un uomo dappoco, che passava il tempo fra </font><font style="font-size:medium;font-family:Sylfaen, serif;font-style:italic;">lama</font><font style="font-size:medium;font-family:Sylfaen, serif;"> tibetani e favoriti equivoci. I suoi predecessori non erano&nbsp;stati molto migliori. Per quanto Kubilai si fosse sforzato&nbsp;di riparare i guasti provocati dalla guerra, la Cina sopportava il giogo mongolo a denti stretti, e, svanita la sua&nbsp;grande personalità, l’edificio dello Stato mongolo aveva&nbsp;incominciato a mostrare crepe dappertutto. Società segrete dai nomi misteriosi, il Loto Bianco, la Nuvola Bianca&nbsp;(sembra c’entrassero anche i manichei ripescati dai Polo&nbsp;a Fu-chou), avevano dato vita ad un movimento di resistenza organizzato. Nel 1351, una spaventosa inondazione del fiume Giallo aveva provocato danni incalcolabili.&nbsp;Nella terribile carestia che ne era seguita, l’organizzazione&nbsp;di difesa civile esaltata, a suo tempo, da Marco non aveva&nbsp;funzionato affatto, i contadini costretti ad abbandonare&nbsp;la loro terra si erano costituiti in bande armate, violente&nbsp;insurrezioni erano scoppiate nel Fukien, nel Kiang-si, nello Hu-pei. Poi c’era stata la grande rivolta dei Turbanti&nbsp;Rossi e Toghan Temur aveva dovuto far fagotto. Un contadino dell’Anhui, Chu Yuan-chang, anche lui collegato&nbsp;in qualche modo col mondo segreto dei manichei<sup>24</sup>, si era&nbsp;proclamato imperatore col nome di Flung-wu e aveva fondato una nuova dinastia nazionale, quella dei Ming.</font></p>
<p><font style="font-size:small;font-family:Sylfaen, serif;"><sup>13</sup>Cfr. L. </font><font style="font-size:small;font-family:Sylfaen, serif;font-variant:small-caps;">Petech, </font><font style="font-size:small;font-family:Sylfaen, serif;font-style:italic;">Les Marchands italiens...</font><font style="font-size:small;font-family:Sylfaen, serif;"> eie., p. 555.</font></p>
<p><font style="font-size:small;font-family:Sylfaen, serif;">Cfr. le conclusioni dello studioso d’epoca Ming, Wu Han, in D. </font><font style="font-size:small;font-family:Sylfaen, serif;font-variant:small-caps;">Lombard, </font><font style="font-size:small;font-family:Sylfaen, serif;font-style:italic;">La Chine imperiale</font><font style="font-size:small;font-family:Sylfaen, serif;"> cit., p. 97, nota 1.</font></p>
<p><font style="font-size:medium;font-family:Sylfaen, serif;">350</font></p>
</body>
</html>