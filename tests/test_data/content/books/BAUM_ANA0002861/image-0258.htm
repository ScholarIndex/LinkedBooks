<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">soggiorno dei Polo in Cina, proprio Arghun doveva offrire ai tre Veneziani il pretesto del viaggio di ritorno. Un lungo viaggio, che aveva come tappa obbligata l’Iran e vedeva, ancora una volta, i tre incaricati da Kubilai di una&nbsp;missione ufficiale nell’interesse dell’impero gengiscanide.</font></p>
<p><font style="font-size:medium;font-family:Sylfaen, serif;">Marco Polo racconta che i tre, « benché fossero diventati molto ricchi di gioielli di gran prezzo e di oro », serbavano in cuore un grande desiderio di rivedere la patria, e, « benché fossero onorati e favoriti, non sognavano&nbsp;altro ». In più, Kubilai era molto invecchiato (ricordiamoci che era nato nel 1215, perciò, quando aveva sconfitto Nayan, aveva già settantadue anni), e, per bene che&nbsp;andasse, non ci si poteva aspettare che regnasse ancora a&nbsp;lungo. La preoccupazione che la morte non rendesse impossibile il ritorno rifletteva l’altra, più grave preoccupazione che la monarchia gengiscanide si sfasciasse e che le&nbsp;strade del lungo viaggio diventassero impraticabili anche&nbsp;per chi portava con sé le « tavole del comando » del Gran&nbsp;Khan. E poi, Nicolò pensava alla moglie che lo aspettava&nbsp;da vent’anni<sup>3</sup>.</font></p>
<p><font style="font-size:medium;font-family:Sylfaen, serif;">Sempre a detta di Marco, Kubilai non voleva saperne di congedare i tre Veneziani. Diventato vecchio, il Gran Signore si sentiva più solo; era morto anche il principe&nbsp;ereditario, e tra l’invadenza dei </font><font style="font-size:medium;font-family:Sylfaen, serif;font-style:italic;">lama</font><font style="font-size:medium;font-family:Sylfaen, serif;"> e la rapacità dei ministri musulmani, quei tre valentuomini, tutto sommato,&nbsp;erano diventati per lui un punto di riferimento. Sennonché, un giorno, giunse notizia che Bulughan (« Zibellino »),&nbsp;moglie di Arghun, era morta, e </font><font style="font-size:medium;font-family:Sylfaen, serif;font-style:italic;">Vilkhan</font><font style="font-size:medium;font-family:Sylfaen, serif;"> voleva un’altra&nbsp;moglie della stessa tribù, quella dei Baya’ut, famosa per&nbsp;la bellezza delle sue donne. « Zibellino », morente, aveva&nbsp;espresso il desiderio che il marito si risposasse con una&nbsp;ragazza del suo stesso sangue. Era una Baya’ut anche la&nbsp;quarta moglie di Kubilai.</font></p>
<p><font style="font-size:small;font-family:Sylfaen, serif;"><sup>3</sup> Un accenno preciso (che manca in </font><font style="font-size:small;font-family:Sylfaen, serif;font-style:italic;">11 Milione,</font><font style="font-size:small;font-family:Sylfaen, serif;"> trad. </font><font style="font-size:small;font-family:Sylfaen, serif;font-variant:small-caps;">Benedetto) è in </font><font style="font-size:small;font-family:Sylfaen, serif;font-style:italic;">Oevisement,</font><font style="font-size:small;font-family:Sylfaen, serif;"> trad. </font><font style="font-size:small;font-family:Sylfaen, serif;font-variant:small-caps;">Hambis, </font><font style="font-size:small;font-family:Sylfaen, serif;">I, p. 60.</font></p>
<p><font style="font-size:medium;font-family:Sylfaen, serif;">259</font></p>
</body>
</html>