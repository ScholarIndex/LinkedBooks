<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">morte in Mesopotamia e in Persia dopo la crocefissione del loro profeta, soprattutto con la fede buddista. Pagode,&nbsp;conventi e santuari erano cresciuti dovunque, come per&nbsp;miracolo; l’arte nata dal connubio tra la cultura greca della Battriana e la nuova religione, tra l’India e il Kashmir,&nbsp;si era sviluppata splendidamente, nonostante le minacce&nbsp;dei popoli predatori della steppa, dei briganti tibetani,&nbsp;delle sabbie del Takla Makan. Un pellegrino cinese del&nbsp;IV secolo, Fa-hsien, descrive un paese prospero e felice&nbsp;dove gli abitanti vivono nell’agiatezza e dove i monaci&nbsp;buddisti si contano a decine di migliaia in monasteri lussuosi, ornati di statue coperte d’oro e d’argento, incrostate&nbsp;di pietre preziose.</font></p>
<p><font style="font-size:medium;font-family:Sylfaen, serif;">La fine di tutte queste meraviglie era stata segnata dai guerrieri dell’Islam. Statue e affreschi, condannati dalla religione dei conquistatori, che vietava la riproduzione&nbsp;della figura umana, erano spariti, o perché erano stati distrutti, o perché il deserto si era riappropriato dei luoghi&nbsp;di culto abbandonati; saranno soltanto gli archeologi del&nbsp;secolo XX a rintracciarli, assieme ai tesori di una vasta cultura sommersa anch’essa dall’invasione islamica, intere biblioteche buddiste, nestoriane, manichee.</font></p>
<p><font style="font-size:medium;font-family:Sylfaen, serif;">Nonostante tutto, però, le oasi ai margini del Takla Makan conservavano ancora una certa floridezza. A chi&nbsp;scendeva dai passi del Pamir (più di sette secoli dopo i&nbsp;Polo, Sven Hedin scenderà accecato dal freddo polare che,&nbsp;a 4.000 metri, gli aveva gelato il mercurio nei termometri), le campagne di Kashgar, con le loro vigne, con i loro&nbsp;campi di canapa e cotone, potevano sembrare una sorta&nbsp;di Terra Promessa. Marco apprezza il paesaggio assai più&nbsp;degli abitanti, « gente avara e misèrabile », tra i quali vivacchiavano « mescolati agli altri abitanti, come gli Ebrei&nbsp;in mezzo ai Cristiani nei nostri paesi », pochi cristiani ne-storiani di stirpe turca'. A circa 5.600 chilometri da Pe-</font></p>
<p><font style="font-size:small;font-family:Sylfaen, serif;"><sup>1</sup> </font><font style="font-size:small;font-family:Sylfaen, serif;font-style:italic;">Devisement,</font><font style="font-size:small;font-family:Sylfaen, serif;"> trad. Hambis, I, p. 129.</font></p>
<p><font style="font-size:medium;font-family:Sylfaen, serif;">137</font></p>
</body>
</html>