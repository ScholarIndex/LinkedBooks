<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">sinistra », molto diffuso nel Tibet, dove, oltretutto, aveva incorporato antichi demoni autoctoni. Si trattava, dunque, di </font><font style="font-size:large;font-family:AngsanaUPC, serif;font-style:italic;">lama</font><font style="font-size:large;font-family:AngsanaUPC, serif;"> del Tibet e del Kashmir, e il discorso di Ku-bilai, non meno che l’amaro commento di Marco a quel discorso (« E certo, se dal papa... fossero stati mandati&nbsp;uomini atti a predicar la nostra fede, il Gran Khan si sarebbe certo fatto cristiano. Poiché si sa di certo che ne&nbsp;aveva grandissimo desiderio »), potrebbero confermare un&nbsp;suo reale interesse per una religione di Stato che non&nbsp;avesse bisogno di manifestarsi con pratiche di magia bianca o nera come quelle coltivate dal buddismo lamaistico,&nbsp;importato dal Tibet intorno al 1253, ma si fondasse sulla saldezza di una dimostrabilità razionale. Il discorso fa&nbsp;anche comprendere che, nei riguardi dei </font><font style="font-size:large;font-family:AngsanaUPC, serif;font-style:italic;">lama,</font><font style="font-size:large;font-family:AngsanaUPC, serif;"> Kubilai&nbsp;nutriva anche un certo timore. Proprio l’anno prima della partenza dei Polo da Soldaia, nel 1260, il </font><font style="font-size:large;font-family:AngsanaUPC, serif;font-style:italic;">lama</font><font style="font-size:large;font-family:AngsanaUPC, serif;"> tibetano ’Phags-pa aveva ottenuto l’incarico di coordinatore&nbsp;generale delle comunità religiose dell’impero, preludio ad&nbsp;un’affermazione totale della sua setta nel campo politico,&nbsp;oltre che in quello religioso, destinata a durare quanto&nbsp;la dominazione mongola in ^Cina. Era dunque in buona&nbsp;fede, Kubilai? Il suo tentativo di approccio al papa era&nbsp;veramente animato da serie intenzioni? Comunque fosse,&nbsp;la missione di Kceketei e dei fratelli Polo doveva registrare un sostanziale insuccesso, come tutti i tentativi di&nbsp;dialogo con Roma e con l’Occidente cristiano avviati sia&nbsp;da Kubilai, sia dai suoi parenti che regnavano in Persia&nbsp;col titolo di </font><font style="font-size:large;font-family:AngsanaUPC, serif;font-weight:bold;font-style:italic;">ilkhan.</font></p>
<p><font style="font-size:large;font-family:AngsanaUPC, serif;">2. Quando i fratelli Polo erano giunti in Occidente, avevano trovato la Chiesa cattolica senza papa.</font></p>
<p><font style="font-size:large;font-family:AngsanaUPC, serif;">La Chiesa romana attraversava uno dei periodi più travagliati di un travagliatissimo secolo. I cardinali radunati a Viterbo dopo la morte di Clemente IV non riuscivano a mettersi d’accordo per l’elezione del successore.&nbsp;Ad impedire ogni soluzione contribuiva l’inquietante pre-</font></p>
</body>
</html>