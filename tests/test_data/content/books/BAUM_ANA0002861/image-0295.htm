<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">del tempio di Poseidone in vetta al capo Sounion, che i Veneziani chiamavano, per l’appunto, capo Colonne. Di&nbsp;là, si apriva una lunga traversata senza scali, tutta al largo. Alla velocità del convoglio, che, da Costantinopoli a&nbsp;Venezia, impiegava circa due mesi, c’era di che annoiarsi.&nbsp;Proprio per questo i manuali ad uso dei mercanti recavano, accanto alle innumerevoli indicazioni pratiche, prezzi, pesi e misure, rotte, stivaggi, eccetera, brani di letteratura amena, che servissero ad ammazzare il tempo. Uno&nbsp;straordinario esempio di questo genere di libri, redatto,&nbsp;probabilmente, appena., sedici anni dopo l’arrivo dei Polo&nbsp;a Venezia, è il cosiddetto </font><font style="font-size:medium;font-family:Sylfaen, serif;font-style:italic;">Zibaldone Da Canal,</font><font style="font-size:medium;font-family:Sylfaen, serif;"> conservato&nbsp;nella biblioteca dell’università americana di Yale<sup>10</sup>: vi&nbsp;sono problemi aritmetici e notizie astronomiche, notizie&nbsp;astrologiche e informazioni rigorosamente mercantili, come i corsi dei metalli preziosi e le modalità di vendita di&nbsp;alcune merci su questa o quella piazza. Vi sono indicazioni sulle qualità delle spezie e sul modo di riconoscerle,&nbsp;norme sul modo di praticare i salassi, ricette mediche e&nbsp;formule di scongiuri. Ma vi sono anche frammenti di un&nbsp;romanzo del ciclo di Tristano, due poemetti in forma di&nbsp;serventese ed una cronaca di Venezia, orgogliosamente ferma ad una vittoria veneziana sui Genovesi. L’esistenza di&nbsp;questi manuali, che fioriranno più ricchi e completi nel&nbsp;Trecento, va ricordata e tenuta a mente, anche se non&nbsp;crediamo che Marco avesse tempo e voglia di immergersi&nbsp;in letture. Molto probabilmente, infatti, secondo noi, una&nbsp;parte almeno del tempo di quella lunga navigazione dovette essere dedicata al riordino degli appunti che, per&nbsp;sua stessa ammissione, egli aveva raccolto in un taccuino&nbsp;per paura di dimenticare qualcosa di tutto ciò che aveva&nbsp;visto in ventiquattro anni di lontananza.</font></p>
<p><font style="font-size:small;font-family:Sylfaen, serif;"><sup>10</sup> Edito dal </font><font style="font-size:small;font-family:Sylfaen, serif;font-variant:small-caps;">Comitato per la pubblicazione delle fonti relative alla storia di Venezia, </font><font style="font-size:small;font-family:Sylfaen, serif;">Sez. V: </font><font style="font-size:small;font-family:Sylfaen, serif;font-style:italic;">Fondi vari, Zibaldone Da Canal, Manoscritto mercantile del secolo XIV,</font><font style="font-size:small;font-family:Sylfaen, serif;"> a cura di A. </font><font style="font-size:small;font-family:Sylfaen, serif;font-variant:small-caps;">Stussi, </font><font style="font-size:small;font-family:Sylfaen, serif;">con studi&nbsp;di AA.VV, Venezia 1967.</font></p>
<p><font style="font-size:medium;font-family:Sylfaen, serif;">296</font></p>
</body>
</html>