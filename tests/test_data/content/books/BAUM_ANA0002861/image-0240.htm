<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">elefanti e di « una gran quantità » di legno d’aloe. Di cui nelle foreste indocinesi c’era grande abbondanza come pure&nbsp;di altri legni pregiati, a cominciare dall’ebano; quanto agli&nbsp;elefanti, erano più numerosi persino dei figli del re, tre-centoventisei tra maschi e femmine, e, tra i primi, cinquanta già adulti e in grado di portare le armi.</font></p>
<p><font style="font-size:medium;font-family:Times New Roman, serif;">Nonostante altre campagne, altre imprese ed altri tentativi, la grande epoca dell’espansione mongola era praticamente conclusa. Il vero problema, per Kubilai, era la digestione dell’enorme boccone costituito dalla Cina, e, per&nbsp;importanti che fossero, le conquiste di territori adiacenti&nbsp;alla Cina non erano più che aspirazioni accessorie rispetto&nbsp;al grande obiettivo costituito dalla razionalizzazione dello&nbsp;sfruttamento dell’immenso spazio cinese. Ma egli non poteva prescindere da un elemento determinante del suo potere: il primato su tutti i principi mongoli, l’autorità sui&nbsp;membri della dinastia gengiscanide sui quali Mongke era&nbsp;stato l’ultimo ad esercitare una supremazia indiscussa, anche se, al tempo suo, l’immenso impero del « principe dell’Oceano » mostrava già numerose crepe. La salita al trono&nbsp;di Kubilai aveva provocato una crisi dinastica, della quale&nbsp;l’islamizzazione dell’Orda d’Oro e la dissidenza di Khaidu&nbsp;non erano le sole conseguenze superstiti.</font></p>
<p><font style="font-size:medium;font-family:Times New Roman, serif;">4. Nel 1287, infatti, una fiammata di ribellione aveva incendiato il versante opposto a quello dominato da Khaidu. Nayan, signore della Manciuria occidentale, aveva alzato lo stendardo della rivolta: era una faccenda molto&nbsp;grave, perché i feudi di Nayan confinavano con la Corea,&nbsp;e le sue armate, senza dubbio molto forti anche se non è&nbsp;facilmente credibile la cifra di quattrocentomila uomini&nbsp;fornita da Marco<sup>5</sup>, potevano tagliar fuori dal resto dell’impero quella regione importantissima per se stessa ma anche</font></p>
<p><font style="font-size:small;font-family:Times New Roman, serif;"><sup>5</sup> La partecipazione di Khaidu all’impresa, affermata da Marco Polo, non risulta storicamente provata.</font></p>
<p><font style="font-size:medium;font-family:Times New Roman, serif;font-weight:bold;">241</font></p>
</body>
</html>