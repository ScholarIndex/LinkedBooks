<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Venezia. Per raggiungere le loro case dovevano passare per Costantinopoli, e, di là, a Negroponte, ormai l’anticamera di Venezia che la teneva saldamente in pugno.&nbsp;Non è probabile che potessero ripassare per Soldaia, dove&nbsp;Maroca Polo, figlia di Marco il vecchio, abitava col marito: la </font><font style="font-size:medium;font-family:Sylfaen, serif;font-style:italic;">muda</font><font style="font-size:medium;font-family:Sylfaen, serif;"> del mar Nero, cioè il convoglio organizzato&nbsp;di navi e galere protetto dalla marina militare veneziana,&nbsp;se esisteva già, era il solo mezzo sicuro per raggiungere&nbsp;Venezia da Trebisonda, e toccava Soldaia prima di Trebi-sonda, di dove tirava diritto su Costantinopoli. Fu dunque proprio a Costantinopoli, o magari per via, nel corso&nbsp;della navigazione, che Marco poté rifornirsi di notizie fresche su quella parte dell’impero mongolo che il padre e</font></p>
<p><font style="font-size:medium;font-family:Sylfaen, serif;">10 &nbsp;&nbsp;&nbsp;zio avevano attraversato al tempo del loro primo viaggio, e sulle sue appendici che gravitavano sulla Crimea:</font></p>
<p><font style="font-size:medium;font-family:Sylfaen, serif;">11 &nbsp;&nbsp;&nbsp;territorio dell’Orda d’Oro e la Russia.</font></p>
<p><font style="font-size:medium;font-family:Sylfaen, serif;">A Tabriz, aveva saputo di Konitchi </font><font style="font-size:medium;font-family:Sylfaen, serif;font-style:italic;">(Conci),</font><font style="font-size:medium;font-family:Sylfaen, serif;"> discendente come i Khan dell’Orda d’Oro da Giugi, figlio primogenito di Gengis Khan, e fattosi signore autonomo della Siberia occidentale: non aveva « né città né villaggi », e, all’antico uso mongolo, viveva, con i sudditi, nelle tende di feltro, nomade tra « grandi pianure, grandi vallate&nbsp;e grandi montagne » a seconda delle stagioni, seguito da&nbsp;immense mandrie e greggi, di cavalli, cammelli e pecore.&nbsp;Nelle sue terre abbondavano gli animali selvatici, e, tra&nbsp;essi, gli ermellini dalle pellicce preziose, le volpi e gli orsi&nbsp;bianchi; ai confini del suo dominio verso tramontana, vi&nbsp;era una contrada disabitata, tutta laghi e acquitrini sempre gelati o fangosi, e, ancora più a nord, i mercanti giravano su slitte tirate dai cani, a comprar pelli di zibellino&nbsp;e di vaio, e di volpi nere che si acchiappavano con le trappole e valevano immensamente. Al di là ancora di queste terre c’erano le lande inesplorate della tundra siberiana settentrionale, la « valle dell’oscurità » dove le tenebre erano eterne e dove gli abitanti erano « incolti e</font></p>
</body>
</html>