<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">raggiungere il quale aveva viaggiato più di tre anni e mezzo tra nevi e piogge, sopportando venti furiosi e attraversando grandi fiumi in piena. Come avesse quattro mogli legittime (veramente erano cinque, di nome, rispettivamente,&nbsp;Tegulun, Cabui, Taraqai, Baya’ncin e Kœkelun, ma le ultime due vivevano assieme nello stesso palazzo), ciascuna&nbsp;delle quali aveva una corte di trecento « donzelle bellissime e avvenentissime », più valletti, eunuchi e domestici&nbsp;d’ambo i sessi, circa diecimila persone per ciascuna; e&nbsp;come dalle mogli avesse avuto ventidue figli (c’è chi dice&nbsp;che fossero, in realtà, soltanto dodici o addirittura dieci),&nbsp;tra i quali l’erede al trono.</font></p>
<p><font style="font-size:large;font-family:AngsanaUPC, serif;">Ma ciò che deve aver eccitato soprattutto la fantasia del giovane Marco, deve essere stato il modo in cui venivano amministrati e gestiti i piaceri extraconiugali del&nbsp;Gran Khan, il cui appetito sessuale doveva essere davvero&nbsp;formidabile quanto quello dei suoi predecessori.</font></p>
<p><font style="font-size:large;font-family:AngsanaUPC, serif;">Ogni due anni, ma anche più spesso se gliene prendeva l’estro, il Gran Khan mandava i suoi funzionari a procurargli ragazze della tribù turco-mongola degli Ongrat&nbsp;0 Kongurat, alle quali toccava il privilegio di rifornire&nbsp;</font><font style="font-size:large;font-family:AngsanaUPC, serif;font-style:italic;">Vharem</font><font style="font-size:large;font-family:AngsanaUPC, serif;"> imperiale di mogli e di concubine. La leva delle&nbsp;ragazze si faceva in grande: se ne riunivano quattrocento,&nbsp;cinquecento alla volta, e gli inviati del Gran Khan le passavano in rassegna una per una, esaminandone ogni parte&nbsp;del corpo, ed assegnavano a ciascuna un punteggio in carati, come fossero state pietre preziose. La scelta definitiva si limitava alle ragazze più belle, “pezzi” da venti o&nbsp;ventun carati, che, giunte a corte, subivano un nuovo esame alla presenza di Kubilai. Le trenta o quaranta che superavano l’eliminatoria venivano affidate alle cure delle&nbsp;mogli dei dignitari, dame di provata fiducia ed esperienza&nbsp;che si portavano le pulzelle a dormire nel proprio letto&nbsp;per constatare di persona, prima di tutto, se fossero davvero vergini, poi se fossero perfettamente sane, non russassero, non avessero l’alito cattivo. Finalmente, quelle</font></p>
<p><font style="font-size:small;font-family:Tahoma, sans-serif;">161</font></p>
</body>
</html>