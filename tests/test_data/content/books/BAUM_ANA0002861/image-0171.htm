<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">rio di cerimonia per i dodicimila dignitari principali (che, secondo Marco, si chiamavano </font><font style="font-size:medium;font-family:Sylfaen, serif;font-style:italic;">quesitan</font><font style="font-size:medium;font-family:Sylfaen, serif;"> o </font><font style="font-size:medium;font-family:Sylfaen, serif;font-style:italic;">chesitan)</font><font style="font-size:medium;font-family:Sylfaen, serif;"> - tredici&nbsp;vesti diverse nel colore per ciascuno di loro e tredici cinture dorate, più un paio di stivaloni di cuoio e un cappello&nbsp;intessuto di fili d’argento, per un totale di 156.000 vestiti&nbsp;(il Gran Khan ne aveva tredici anche lui, uguali a quelli&nbsp;dei dignitari ma più ricchi) - c’è in comune una certa, come dire?, naturalezza nella complicazione, che senza dubbio facilitò a Marco la comprensione del mondo nel quale&nbsp;era venuto ad inserirsi nel suo tirocinio alla corte di Kubilai.</font></p>
<p><font style="font-size:medium;font-family:Sylfaen, serif;">Fu nel corso della villeggiatura a Ciandu, fu durante una cacciata con aquile e tigri, o fu nella capitale, Khan-baliq, che Kubilai decise che il giovane Veneziano aveva&nbsp;imparato abbastanza ed era tempo di saggiarne la capacità? Sulla base dei fatti che egli stesso racconta, il primo&nbsp;incarico non dovette essergli conferito subito, ma più o&nbsp;meno dopo un anno o un anno e mezzo dalla presentazione.&nbsp;Nel corso di un tempo così lungo, a quante feste, tutte regolate da un minuzioso e severissimo cerimoniale, non si&nbsp;trovò ad assistere! La più straordinaria era quella di Capodanno, la </font><font style="font-size:medium;font-family:Sylfaen, serif;font-style:italic;">Bianca Festa</font><font style="font-size:medium;font-family:Sylfaen, serif;"> che si celebrava in febbraio a Khan-baliq, tutta la corte e tutta la cittadinanza della capitale&nbsp;vestite di bianco, tutti i dignitari che si scambiavano, con&nbsp;gli auguri, doni di oggetti bianchi, e più di centomila&nbsp;cavalli e cammelli bianchi che venivano presentati in dono&nbsp;al Gran Khan assieme ad una quantità di perle, di gioielli&nbsp;e di vesti sempre del color della neve. Cinquemila elefanti&nbsp;ed altrettanti cammelli parati di seta bianca ricamata d’oro&nbsp;sfilavano davanti a Kubilai, carichi di scrigni colmi di vasellame d’oro e d’argento. Nella sala maggiore del palazzo&nbsp;imperiale si disponevano i principi del sangue, i re vassalli, i grandi dignitari, gli astrologi e i filosofi, i falconieri,&nbsp;i governatori e i generali, e, quando tutti si erano schierati davanti a Kubilai, dentro e fuori del salone, si levava&nbsp;« un gran vecchio savio, come dire un grande prelato »,</font></p>
<p><font style="font-size:medium;font-family:Sylfaen, serif;">172</font></p>
</body>
</html>