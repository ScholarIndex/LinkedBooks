<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">alla ribalta della storia nel VI secolo dopo Cristo), erano scritte grandi e paurose imprese. Li vedremo rinnovare,&nbsp;sotto la guida di Tamer laño, anche se in chiave totalmente&nbsp;diversa, le gesta orrende dei Mongoli e, al comando di&nbsp;Mehemed II, conquistare Costantinopoli e fondare uno dei&nbsp;più grandi imperi che mai siano esistiti. Ma i Turchi incontrati dai Polo in Asia Minore non erano dello stesso ramo&nbsp;del conquistatore di Bisanzio e dei suoi successori, che&nbsp;erano Turchi Ottomani. Erano di varia stirpe, ma in&nbsp;prevalenza Turchi Selgiuchidi; tra le loro imprese c’era&nbsp;stata una lunghissima, estenuante guerra di erosione contro l’impero bizantino, ed erano stati loro i primi nemici di Bisanzio che si fossero materialmente impadroniti&nbsp;della sacra persona di un </font><font style="font-size:medium;font-family:Sylfaen, serif;font-style:italic;">basilèus,</font><font style="font-size:medium;font-family:Sylfaen, serif;"> al quale, nell’impossibilità di farne^un dio come l’imperatore romano, veniva&nbsp;riconosciuta una posizione di eguaglianza con i santi dodici apostoli, primi compagni di Gesù. Era accaduto a Manzi-kert, nel 1071, con l’imperatore Romano IV Diogene, e&nbsp;da quella vittoria era nato un impero anatolico, il sultanato di Konya, che i vincitori avevano orgogliosamente&nbsp;battezzato Rum, Roma.</font></p>
<p><font style="font-size:medium;font-family:Sylfaen, serif;">Dopo molti anni di splendore, l’impero di Rum era diventato vassallo </font><font style="font-size:medium;font-family:Sylfaen, serif;font-style:italic;">deìVilkhan</font><font style="font-size:medium;font-family:Sylfaen, serif;"> che regnava sulla Persia,&nbsp;dove avevano regnato prima di lui gli stessi Turchi Selgiuchidi. « Gente semplice, di rude favella »: la definizione di Marco si adatterebbe anche a gran parte dei Turchi&nbsp;d’oggi. E ancora oggi si incontrano in Turchia i nomadi&nbsp;che Marco vide abitare « in montagne ed in lande, là dove&nbsp;sanno che vi sia buon pascolo, perché vivono di bestiame », allevando « buoni cavalli turcomanni e buoni muli ».&nbsp;Ma a Cesarea, l’odierna Kayseri, e a Sivas, dove già allora&nbsp;non restava più nulla dell’antica Sebaste dei Greci e dei&nbsp;Romani, non possono essergli sfuggiti gli aspetti più suggestivi della società selgiuchide: una società schizoide, nella quale il mondo primitivo e fanatico dei guerrieri nomadi&nbsp;di origine turcomanna sparsi nelle « lande », specialmente</font></p>
<p><font style="font-size:medium;font-family:Sylfaen, serif;">93</font></p>
</body>
</html>