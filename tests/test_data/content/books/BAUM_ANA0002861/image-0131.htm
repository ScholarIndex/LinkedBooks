<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">nome di Pandja, segnava i confini tra Afghanistan e Unione Sovietica. L’intervento sovietico del 1978 ha sconvolto radicalmente l’esistenza di quella zona, strategicamente importantissima proprio perché conduce ai passi che immettono nel territorio della Repubblica Popolare Cinese,&nbsp;e, per prima cosa, ha spazzato via i poveri Kirghisi che&nbsp;campavano la vita grazie agli alti pascoli descritti da Marco,&nbsp;così sostanziosi che bastava un mese a ingrassare una bestia. È dall’alta valle del Pandja che si diparte il fiume&nbsp;Pamir: lassù è anche il lago di Sari Ul, che potrebbe anche essere quello indicato da Marco nella sua descrizione.&nbsp;La regione del Wakhan si appoggia invece, sulla sinistra&nbsp;del fiume, al versante settentrionale dell’Hindukush orientale, che tocca, con la vetta del Tirich Mir, i 7.690 metri&nbsp;di altitudine. Non lontano incombe, con i suoi 8.611 metri, il K 2.</font></p>
<p><font style="font-size:medium;font-family:Sylfaen, serif;">Con la traversata del fiume Wakhan l’ascesa prende un piglio avventuroso. Sui 3.000 metri di altitudine, la&nbsp;carovana segue il letto di un torrente sparso di giunchi&nbsp;giganti, dove i cavalli che condividono assieme agli </font><font style="font-size:medium;font-family:Sylfaen, serif;font-style:italic;">yak</font><font style="font-size:medium;font-family:Sylfaen, serif;"> la&nbsp;fatica dei cammelli, anche se valgono meno di loro, cercano l’acqua sotto una crosta di ghiaccio sottile (un cammello si scambiava, nel 1976, con nove cavalli o con otto&nbsp;</font><font style="font-size:medium;font-family:Sylfaen, serif;font-style:italic;">yak,</font><font style="font-size:medium;font-family:Sylfaen, serif;"> ma lo </font><font style="font-size:medium;font-family:Sylfaen, serif;font-style:italic;">yak,</font><font style="font-size:medium;font-family:Sylfaen, serif;"> anche se porta metà carico di un cammello, dà buon latte, sterco combustibile e pelo che serve a&nbsp;intrecciare solidi cordami: quando c’è da superare passi&nbsp;superiori ai 5.000 metri di altitudine diventa prezioso).&nbsp;Poi, per terre irte di cespugli spinosi e d’erbe rade, dove&nbsp;corrono le lepri, la carovana sale ad una lunga piana prativa, prima che la valle si restringa in una gola dov’è necessario far passare Í cammelli sul fiume gelato cospargendolo di cenere e sabbia per non farli scivolare.</font></p>
<p><font style="font-size:medium;font-family:Sylfaen, serif;">Immaginiamo la carovana dei Polo che si inerpica per sentieri ghiacciati e scivolosi in mezzo a montagne, che,&nbsp;al crepuscolo, sembrano ancora più alte. Di tanto in tanto&nbsp;un cammello scivola e cade sull’orlo del precipizio e i cam-</font></p>
</body>
</html>