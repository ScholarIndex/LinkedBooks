<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">avevano definito come eresie. L’origine di tutto questo argomentare sui principi e sui misteri della religione cristiana risaliva al fiorire delle scuole di teologia, eredi dei&nbsp;cenacoli filosofici dell’età ellenistica e romana. La scuola&nbsp;di Antiochia, la grande e bella città ellenistica dove san&nbsp;Pietro aveva tenuto cattedra prima di trasferirsi a Roma,&nbsp;era particolarmente fiorente, e dalla scuola di Antiochia&nbsp;aveva preso l’avvio l’eresia che doveva dare origine alla&nbsp;Chiesa nestoriana: la negazione della maternità divina di&nbsp;Maria, in quanto la natura umana, assunta secondo il Vangelo dal Verbo, Figlio unigenito di Dio Padre, sarebbe&nbsp;consistita in una vera e propria persona umana autonoma&nbsp;e concreta, unita alla persona del Verbo intimamente ma&nbsp;estrinsecamente. In altre parole, il Verbo avrebbe « abitato » nell’uomo Gesù di Nazareth, e nel Cristo vi sarebbe stata un’autentica dualità di persone: Dio, cioè il Verbo, e l’uomo Gesù, il quale soltanto sarebbe nato da Maria&nbsp;Vergine.</font></p>
<p><font style="font-size:large;font-family:AngsanaUPC, serif;">Creato patriarca di Costantinopoli nell’anno 428, un antico allievo della scuola di Antiochia, Nestorio, aveva&nbsp;ritenuto dunque erroneo l’appellativo di </font><font style="font-size:large;font-family:AngsanaUPC, serif;font-style:italic;">Theotokos,</font><font style="font-size:large;font-family:AngsanaUPC, serif;"> Madre di Dio, dato comunemente alla Vergine. Ma papa Celestino I aveva dato torto a Nestorio, e questi, nel concilio ecumenico convocato dall’imperatore bizantino ad Efeso, era stato scomunicato e deposto il 22 giugno 431.</font></p>
<p><font style="font-size:large;font-family:AngsanaUPC, serif;">Nestorio era morto in esilio e le sue opere erano state bruciate, ma le sue idee erano sopravvissute ed erano state coltivate soprattutto nella scuola teologica di Edessa,&nbsp;in Siria. Quando la scuola era stata chiusa, maestri e discepoli erano migrati in Persia, dove vescovi e clero, formati in gran parte proprio a Edessa, erano tutti tendenzialmente nestoriani, In Persia, poi, era entrata in gioco&nbsp;la politica: la dinastia Sasanide, che vi regnava, vedeva i&nbsp;cristiani come il fumo negli occhi perché praticavano la&nbsp;stessa religione dei suoi nemici mortali, i Romani, i Bizantini, e il vescovo Bar Sauma aveva convinto il re di Persia</font></p>
<p><font style="font-size:medium;font-family:Trebuchet MS, sans-serif;">98</font></p>
</body>
</html>