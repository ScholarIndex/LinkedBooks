<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">da Bonifacio VIIΓ nel 1300, dopo un viaggio il cui tratto marittimo era stato compiuto a bordo di una galea veneziana. È certo, comunque, che la </font><font style="font-size:medium;font-family:Times New Roman, serif;font-style:italic;">muda</font><font style="font-size:medium;font-family:Times New Roman, serif;"> faceva scalo a&nbsp;Corone e a Modone: erano le due piazzeforti veneziane&nbsp;all’estremità sud-occidentale del Peloponneso, gli « occhi&nbsp;della Repubblica » protesi a guardia di tutte le rotte dirette all’area orientale del bacino del Mediterraneo.</font></p>
<p><font style="font-size:medium;font-family:Times New Roman, serif;">Corone e Modone conservano grandiose vestigia della dominazione veneziana. In grandissima parte si tratta di edifici costruiti in epoca più tarda, ma ¡’importanza di&nbsp;queste fortezze al tempo del passaggio dei Polo si misura&nbsp;dal fatto che, a reggerle, c’erano ben tre nobili col titolo&nbsp;di castellani. Tra costoro, se fosse passato qualche anno&nbsp;prima, Marco avrebbe potuto incontrare un personaggio&nbsp;in qualche modo paragonabile a lui, non come viaggiatore&nbsp;né come osservatore della realtà, ma per alcune curiose&nbsp;concomitanze, e certamente affine a lui per ampiezza d’animo e di pensiero. Era un altro nobile mercante, che, come&nbsp;succederà di là a poco al nostro Marco, aveva conosciuto&nbsp;la prigionia, e, in prigionia, aveva coltivato appassionatamente le lettere. Si chiamava Bartolomeo Zorzi, ed era&nbsp;un poeta; poetava in provenzale, e, in quella che era la&nbsp;lingua cortese per eccellenza, aveva sostenuto in cavalleresca tenzone col poeta genovese Bonifacio Calvo i diritti&nbsp;e la gloria della città al cui servizio era venuto a terminare la vita tra gli olivi e le vigne di capo Akritas, davanti&nbsp;all’immensità del Mediterraneo<sup>12</sup>.</font></p>
<p><font style="font-size:medium;font-family:Times New Roman, serif;">Dai castellani di Modone e Corone dipendeva anche l’isola di Sapienza, con le sue appendici minori. Era un&nbsp;efficace sbarramento a protezione delle due basi navali.</font></p>
<p><font style="font-size:small;font-family:Times New Roman, serif;"><sup>11</sup> L’accostamento è di A. </font><font style="font-size:small;font-family:Times New Roman, serif;font-variant:small-caps;">Monteverdi, </font><font style="font-size:small;font-family:Times New Roman, serif;font-weight:bold;font-style:italic;">Lingua e letteratura a Venezia nel secolo di Marco Polo</font><font style="font-size:small;font-family:Times New Roman, serif;">, in AA.VV. </font><font style="font-size:small;font-family:Times New Roman, serif;font-weight:bold;font-style:italic;">La civiltà veneziana nel&nbsp;secolo di Marco Polo,</font><font style="font-size:small;font-family:Times New Roman, serif;"> a cura della </font><font style="font-size:small;font-family:Times New Roman, serif;font-variant:small-caps;">Fondazione « Giorgio Cini </font><font style="font-size:small;font-family:Times New Roman, serif;">», Venezia-Firenze 1955.</font></p>
<p><font style="font-size:medium;font-family:Times New Roman, serif;font-weight:bold;">298</font></p>
</body>
</html>