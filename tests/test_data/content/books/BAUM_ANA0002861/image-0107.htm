<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">rebbe vissuto (se non è figura leggendaria) tra il 660 ed il 583 avanti Cristo. Il suo magistero avrebbe trasformato la&nbsp;religione degli Ariani di Persia in un virtuale monoteismo,&nbsp;soppresso i sacrifici religiosi cruenti, esaltato il culto mediante il fuoco puro e purificatore, guardiano dell’ordine&nbsp;cosmico, simbolo concreto della luce divina promessa agli&nbsp;eletti del Signore, tramite per far giungere la preghiera degli umani ad Ahura Mazda, il Dio che è luce a sua volta.&nbsp;Così nello svolgersi grandioso della civiltà persiana sotto&nbsp;i monarchi Achemenidi e Sasanidi avevano trovato posto&nbsp;i grandi altari del fuoco dei quali si ammirano oggi i resti&nbsp;presso Persepoli ed in altri alti luoghi archeologici dell’Iran; ma, al di là della sopravvivenza del mazdeismo zo-roastriano presso i cosiddetti </font><font style="font-size:medium;font-family:Sylfaen, serif;font-style:italic;">Parsi</font><font style="font-size:medium;font-family:Sylfaen, serif;"> dell’India attuale e presso poche comunità superstiti nello stesso Iran, alcune idee&nbsp;del Maestro erano passate anche nel pensiero ebraico e cristiano. Dal fuoco purificatore del quale parla Giovanni il&nbsp;Battista allo stesso concetto di giudizio universale, gli&nbsp;elementi affini tra l’insegnamento di Zarathustra e la tradizione giudaico-cristiana non sono del tutto trascurabili.</font></p>
<p><font style="font-size:medium;font-family:Sylfaen, serif;">La grande ventata dell’Islam, travolgendo la civiltà sasanide, aveva travolto anche il mazdeismo persiano. I&nbsp;suoi notevoli apporti scientifici, specie nel campo dell’astro-logia, erano entrati, in parte, nella cultura musulmana.&nbsp;Ma se a. Saveh, nel 1220, erano stati distrutti dalla prima&nbsp;ondata mongola i preziosi libri d’astronomia che la rendevano celebre e nulla più rimane a ricordare gli altari del&nbsp;fuoco che Marco dice di aver visto nei suoi dintorni, a&nbsp;Yezd, tappa successiva del suo viaggio, si possono ancora&nbsp;vedere oggi quattro templi zoroastriani e cinque </font><font style="font-size:medium;font-family:Sylfaen, serif;font-style:italic;">torri del&nbsp;silenzio,</font><font style="font-size:medium;font-family:Sylfaen, serif;"> i recinti dove, a cielo aperto, vengono esposte,&nbsp;nude, le salme dei fedeli defunti affinché gli uccelli dell’aria ne disperdano le carni divorandole e non ne siano&nbsp;contaminati né la terra, né il fuoco. Altre torri del genere&nbsp;sussistono a Kerman ed in altri luoghi visitati da Marco e&nbsp;dai suoi.</font></p>
<p><font style="font-size:medium;font-family:Sylfaen, serif;">108</font></p>
</body>
</html>