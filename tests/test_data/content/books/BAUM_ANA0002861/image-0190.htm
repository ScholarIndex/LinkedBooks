<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Marco vedeva i cavalieri impastoiare tutt’e quattro le zampe delle loro bestie e bendar loro occhi ed orecchie prima di tapparsi a loro volta gli orecchi col cotone e avvilupparsi la testa nei panni. Venti giorni e passa attraverso&nbsp;zone desolate, col pericolo degli animali selvatici più che&nbsp;mai aggressivi, prima di arrivare ai villaggi arrampicati&nbsp;sui ripidi fianchi delle montagne, Tahsueh Shan e Taliang&nbsp;Shan, abitati da gente altrettanto selvatica, « ladri e scellerati » che, tutt’al contrario non solo delle abitudini occidentali, ma anche di quelle dei </font><font style="font-size:medium;font-family:Sylfaen, serif;font-style:italic;">Cataini,</font><font style="font-size:medium;font-family:Sylfaen, serif;"> non si limitavano&nbsp;ad infischiarsi della verginità delle ragazze, ma, anzi, la&nbsp;consideravano un fattore negativo per il matrimonio, così&nbsp;che una ragazza vergine passava per essere malvista dagli&nbsp;dèi e veniva evitata dagli uomini. Così, ogni volta che arrivava un forestiero, le madri gli portavano le figliole pregandolo di tenersele e di godersele per tutto il tempo del&nbsp;loro soggiorno. Quando il forestiero si era divertito abbastanza con la sua ragazza e se ne doveva andare, l’usanza&nbsp;voleva che le facesse un regaluccio, una medaglietta, un&nbsp;anello, un gioiellino, e la ragazza se lo appendeva al collo&nbsp;per far vedere che era andata a letto con un uomo: più&nbsp;erano i regali che portava appesi al collo, più la ragazza&nbsp;piaceva ed era stimata, e tutte queste medaglie e questi&nbsp;ornamenti le servivano di dote il giorno del matrimonio,&nbsp;dopo il quale, però, guai a chi toccava la donna d’altri,&nbsp;sarebbe stata colpa grave e abominevole.</font></p>
<p><font style="font-size:medium;font-family:Sylfaen, serif;">Il tono divertito col quale Marco racconta queste abitudini inconcepibili per l’Occidente cristiano ed anche per gran parte dell’Oriente (non poteva sapere delle donne&nbsp;Ouled-Na'il d’Algeria, che, fino a pochi anni fa, radunavano la loro dote prostituendosi in cambio di monete o medagliette d’oro che cucivano in collane) può farci pensare&nbsp;che, forse, chissà... Marco non è Casanova, e, nel racconto&nbsp;dei suoi viaggi, la prima persona non fa quasi mai capolino, ma, questa volta, nel suo narrare c’è un tono francamente scherzoso: « Eccovi ora informati di queste usanze</font></p>
<p><font style="font-size:medium;font-family:Sylfaen, serif;">191</font></p>
</body>
</html>