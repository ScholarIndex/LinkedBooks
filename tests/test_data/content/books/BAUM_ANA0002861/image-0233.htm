<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">« santo » taoista Chang Chung (il viaggio del quale, raccontato da un discepolo, costituisce una delle più affascinanti narrazioni della letteratura asiatica) nella speranza di ottenere da lui la ricetta deH’immortalità.</font></p>
<p><font style="font-size:medium;font-family:Sylfaen, serif;">Su quelle antiche basi magico-iniziatiche si era sviluppata la filosofia taoista, che mirava a raggiungere la pienezza della vita attraverso un ritorno alla perfetta semplicità, in armonia con lo slancio cosmico, rifiutando in&nbsp;sereno distacco le inutili passioni. Era una dottrina per&nbsp;pochi, e non soppiantava ma integrava il culto familiare&nbsp;e le credenze spicciole, poco o punto mutate dai tempi&nbsp;arcaici, innumerevoli divinità locali specializzate nella protezione dei fedeli contro questo o quel malanno o nell’ottenimento di questa o quella grazia, facoltà soprannaturali&nbsp;riconosciute a monti e a colline, a fiumi e ruscelli, ad alberi e pietre. Ma nelle pratiche esoteriche dei « santi »&nbsp;taoisti figurava anche l’alchimia: lo stesso Chang Chung&nbsp;aveva fama riconosciuta di alchimista, ed anche questa era&nbsp;stata una ragione dell’ammirazione che il « principe dell’Oceano » aveva nutrito per lui.</font></p>
<p><font style="font-size:medium;font-family:Sylfaen, serif;">Per la « via della seta », cinquecento anni dopo la morte del suo fondatore, era arrivato in Cina il buddismo.&nbsp;Non aveva più molto’ a che fare con la dottrina insegnata&nbsp;da Siddhartha Gautama, il Buddha, l’llluminato che aveva&nbsp;compreso la legge del dolore universale. Il mondo di Siddhartha, l’India, credeva nella trasmigrazione delle anime,&nbsp;e questa forma di vita eterna comportava il perpetuo rinnovarsi della sofferenza e della morte; l’Illuminato aveva&nbsp;insegnato la « via » per uscire da quella tragica ruota, ed&nbsp;era la via della rinuncia al proprio io fino al raggiungimento del </font><font style="font-size:medium;font-family:Sylfaen, serif;font-style:italic;">nirvana,</font><font style="font-size:medium;font-family:Sylfaen, serif;"> l’estinzione definitiva della propria personalità attraverso la lotta contro le passioni e l’immolazione di sé a favore di ogni essere vivente, considerato come&nbsp;prossimo in uno spirito di carità universale e di rinuncia.&nbsp;Era un insegnamento di alta spiritualità, e, appunto per&nbsp;questo, non percepibile da tutti nella sua vera essenza; ma</font></p>
<p><font style="font-size:medium;font-family:Sylfaen, serif;">234</font></p>
</body>
</html>