<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">tesimo e a tenere la fede di Cristo? che virtù e che miracoli avete veduti di lui?... Che cosa potrei rispondere? Lo scandalo sarebbe grande tra essi. Si aggiunga che questi idolatri, che con le loro arti e la loro scienza operano&nbsp;tali cose, potrebbero facilmente farmi morire. Ma voi andrete dal vostro Pontefice e da parte nostra lo pregherete&nbsp;che mandi cento savi della vostra legge, che qui, in presenza di questi idolatri, abbiano il coraggio di riprendere&nbsp;quello che fanno; che dicano loro come anch’essi sappiano&nbsp;e possano far tali cose, ma non vogliono, perché si fanno&nbsp;per arti di diavoli e di cattivi spiriti; che riescano ad avvincerli in modo da non lasciar loro il potere di far tali&nbsp;cose in loro presenza. Allora, quando avremo visto ciò, riproveremo loro e la loro legge. Ed io mi battezzerò. Quan-d’io sarò battezzato, tutti i miei baroni e signori si battezzeranno essi pure; e dopo di loro terranno il battesimo i&nbsp;loro sudditi. E così ci saranno più cristiani qui che non&nbsp;nei vostri paesi. »</font></p>
<p><font style="font-size:large;font-family:AngsanaUPC, serif;">Di solito, quando parla di « idolatri », Marco Polo non parla degli stregoni sciamani né dei cultori di riti animisti, né dei seguaci del Tao, ma dei seguaci di Buddha.&nbsp;In questa conversazione, Kubilai parlava, a sua volta, di&nbsp;quelli che, altrove, Marco stesso chiama </font><font style="font-size:large;font-family:AngsanaUPC, serif;font-style:italic;">bacsi,</font><font style="font-size:large;font-family:AngsanaUPC, serif;"> « valenti&nbsp;astrologhi », « valenti incantatori », « chiamati Tebet e&nbsp;Chesmur, nomi che corrispondono a due razze idolatre »,&nbsp;cioè Tibetani e gente del Kashmir, « sporchi e immondi »,&nbsp;accusati di nutrirsi delle carni dei giustiziati, ma capaci di&nbsp;gran meraviglie, come, per l’appunto, di far alzare per&nbsp;arte d’incantamento le coppe piene di vino, di latte « o&nbsp;d’altra buona bevanda collocate sul pavimento in mezzo&nbsp;alla sala » a otto passi dalla tavola del Gran Khan, di farle arrivare alla mensa imperiale e di farle ritornare al loro&nbsp;posto senza che nessuno le toccasse, il tutto alla presenza&nbsp;di non meno di diecimila persone.</font></p>
<p><font style="font-size:large;font-family:AngsanaUPC, serif;">L’accenno all’antropofagia richiama la variante magica (di magia nera) del buddismo tantrico della « mano</font></p>
<p><font style="font-size:large;font-family:AngsanaUPC, serif;font-weight:bold;">58</font></p>
</body>
</html>