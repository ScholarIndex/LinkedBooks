<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">c’era proprio la Grande Muraglia. Una leggenda che Marco conosceva benissimo, quella di Alessandro Magno, raccontava come il Macedone avesse sbarrato con porte di ferro&nbsp;il passo che metteva in comunicazione il mondo civile con&nbsp;le orde dei Barbari, e se, nella prima fase del viaggio, qualcuno aveva parlato ai Polo della stretta di Derbent sul mar&nbsp;Caspio come delle « Porte di Alessandro », i mercanti e&nbsp;i viaggiatori musulmani le avevano identificate con la Grande Muraglia della Cina.</font></p>
<p><font style="font-size:medium;font-family:Sylfaen, serif;">Quanto ai nestoriani, trovare tanti cristiani al capo opposto del mondo doveva essere stata una bella sorpresa&nbsp;per i Polo, quando erano venuti a trovare Kubilai per la&nbsp;prima volta, anche se, certamente, echi dell’esistenza di&nbsp;quella cristianità lontana dovevano essere giunti a loro,&nbsp;forse, addirittura nella capitale dell’Orda d’Oro.</font></p>
<p><font style="font-size:medium;font-family:Sylfaen, serif;">Adesso, tra Uighur, Tangut e Ongut, la cristianità nestoriana si affollava attorno ai tre cristiani d’Occidente,&nbsp;con i suoi preti, che a Guglielmo da Rubruck erano sembrati difficili da riconoscere dai bonzi e dai </font><font style="font-size:medium;font-family:Sylfaen, serif;font-style:italic;">lama,</font><font style="font-size:medium;font-family:Sylfaen, serif;"> e con i&nbsp;suoi fedeli particolarmente numerosi sulle rive del fiume&nbsp;Giallo, là dove questo grande corso d’acqua, dispensatore&nbsp;di fertilità e di devastazione secondo i ritmi imprevedibili&nbsp;delle sue piene e dei suoi subitanei mutamenti di letto,&nbsp;si inflette in un’ansa gigantesca che lo fa risalire per centinaia di chilometri prima di divallare nel cuore della Cina.&nbsp;Sulle rive settentrionali dell’ansa del fiume Giallo sono&nbsp;state trovate nel 1929 quattordici piccole croci di bronzo,&nbsp;forse originariamente ornate di lapislazzuli, corrispondenti&nbsp;alle </font><font style="font-size:medium;font-family:Sylfaen, serif;font-style:italic;">cruciculae</font><font style="font-size:medium;font-family:Sylfaen, serif;"> che i nestoriani Uighur portavano, secondo&nbsp;fra Guglielmo, con scarso entusiasmo, ma che i Mongoli&nbsp;trovavano a centinaia nell’Ordos, già abitato dagli Ongut,&nbsp;con altri amuleti cristiani a forma di pellicano&quot; (il pellicano che si ferisce nel petto per cibare i figli, come si cre-</font></p>
<p><font style="font-size:small;font-family:Sylfaen, serif;font-style:italic;">&quot;</font><font style="font-size:small;font-family:Sylfaen, serif;"> A.C. </font><font style="font-size:small;font-family:Sylfaen, serif;font-variant:small-caps;">Moule, </font><font style="font-size:small;font-family:Sylfaen, serif;font-style:italic;">Christians in China before the year</font><font style="font-size:small;font-family:Sylfaen, serif;"> 1550, Londra 1930, pp. 92 ss.</font></p>
<p><font style="font-size:medium;font-family:Sylfaen, serif;">156</font></p>
</body>
</html>