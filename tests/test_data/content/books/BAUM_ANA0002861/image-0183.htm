<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">dove i valori familiari erano solidi e rispettati. Il peggiore difetto dei Cataini, come dei Veneziani, era la passione&nbsp;pel gioco, ma Kubilai aveva proibito i giochi d’azzardo sotto il singolare pretesto che, dal momento che il Catai l’aveva conquistato lui, chi giocava non giocava del proprio,&nbsp;ma dell’avere del conquistatore, cioè del Gran Khan.</font></p>
<p><font style="font-size:large;font-family:AngsanaUPC, serif;">Non erano meno virtuose le Cataine agli occhi del nostro viaggiatore, che apprezzava molto la loro modestia,&nbsp;la loro pudicizia ed il fatto che rifuggissero dai balli, dalle&nbsp;liti e dallo starsene alla finestra a guardare la gente ed a&nbsp;farsi vedere, come tante Veneziane di allora e di poi. Soprattutto pareva lodevole a Marco la gelosa cura con la&nbsp;quale custodivano la loro verginità. Arrivavano al punto&nbsp;di camminare con prudenza, a passettini, così da non rischiare che le loro parti più intime si schiudessero. Altro&nbsp;che le Mongole, che montavano a cavallo come uomini,&nbsp;e perciò « poteva capitar loro di subirne qualche guasto »!&nbsp;All’integrità fisica delle donne, i Cataini attribuivano una&nbsp;importanza straordinaria, fino a pretendere risarcimenti dai&nbsp;genitori che avessero maritato una figlia che non fosse stata vergine a ventiquattro carati. La prova della verginità&nbsp;delle ragazze da marito era una cerimonia importante e&nbsp;alquanto complicata.</font></p>
<p><font style="font-size:large;font-family:AngsanaUPC, serif;">A mezza strada (cinque giorni - di cammino) </font><font style="font-size:large;font-family:AngsanaUPC, serif;font-style:italic;">Achba-luch</font><font style="font-size:large;font-family:AngsanaUPC, serif;"> (Aqbaliq, la </font><font style="font-size:large;font-family:AngsanaUPC, serif;font-style:italic;">Città bianca</font><font style="font-size:large;font-family:AngsanaUPC, serif;"> per i Mongoli), l’attuale Cheng-ting, non aveva suscitato interesse nel nostro viaggiatore, al quale importava di più la vicinanza con grandi riserve imperiali di caccia, dove, prima che il Gran&nbsp;Khan, informato, facesse grande strage di selvaggina, le&nbsp;lepri si erano talmente moltiplicate da recare gravi danni&nbsp;alle coltivazioni. Eppure, al tempo di Marco, esisteva già&nbsp;il grande complesso monastico del Longxungsi, eretto nel&nbsp;971 e ancora oggi sovrastato dai tetti gialli e dai portici&nbsp;rossi del suo tempio principale, nonché il padiglione della&nbsp;Biblioteca girevole, un capolavoro della tecnica, dove una</font></p>
<p><font style="font-size:large;font-family:AngsanaUPC, serif;">184</font></p>
</body>
</html>