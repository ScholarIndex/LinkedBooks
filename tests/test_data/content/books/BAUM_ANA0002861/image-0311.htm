<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">l’Orda d’Oro, si era ribellato a questo stato di cose, e aveva dato luogo ad una guerra spietata<sup>9</sup> di cui Marco&nbsp;Polo si farà a sua volta cronista in una parte del </font><font style="font-size:medium;font-family:Sylfaen, serif;font-style:italic;">Milione&nbsp;</font><font style="font-size:medium;font-family:Sylfaen, serif;">redatta dopo la sconfitta e la morte di Nogai, avvenuta&nbsp;nel 1299. Nella primavera del 1294, proprio nelle acque&nbsp;di Laiazzo (bene avevano fatto, i Polo, ad evitare quel&nbsp;porto nel loro rientro da Tabriz!), diciotto galere genovesi, al comando di Nicolino Spinola, avevano sconfitto&nbsp;una squadra navale veneziana assai più forte e avevano&nbsp;catturato ben venticinque galee cariche di merci preziose.&nbsp;I Veneziani avevano reagito assalendo a loro volta convogli e basi mercantili genovesi, ma tutte queste imprese&nbsp;militari costavano care, e il disagio economico che ne conseguiva investiva </font><font style="font-size:medium;font-family:Sylfaen, serif;font-style:italic;">grandi</font><font style="font-size:medium;font-family:Sylfaen, serif;"> e </font><font style="font-size:medium;font-family:Sylfaen, serif;font-style:italic;">piccoli.</font><font style="font-size:medium;font-family:Sylfaen, serif;"> Il Comune chiamava&nbsp;a raccolta i maggiori contribuenti; un decreto del 1294&nbsp;li aveva invitati ad allestire una nuova flotta a loro spese,&nbsp;ed i grandi casati, Querini, Morosini, Contarini e Dandolo, avevano armato tre galee per ciascuno, due Í Gra-denigo, gli Zeno, i Venier, i Soranzo e i Michiel, una per&nbsp;ciascuno i Molin, i Corner, gli Zorzi, i Sañudo, i Badoer,&nbsp;i Canal ed altri ancora. Per loro fortuna, i Polo, ancora&nbsp;assènti, non erano rimasti coinvolti nell’iniziativa; è certo, però, che un’ostentazione di ricchezza come quella attribuita loro dal Ramusio non avrebbe mancato di attirare l’attenzione dei magistrati incaricati di reperire con&nbsp;ogni mezzo i fondi per la guerra.</font></p>
<p><font style="font-size:medium;font-family:Sylfaen, serif;">3. Era destino che quella guerra impopolare e dannosa per tutti finisse col coinvolgere anche questi Polo, così abili a scansare le difficoltà, e proprio nella persona&nbsp;di Marco. Ma come? Sulla vicenda che, provocando la sua&nbsp;cattura da parte dei Genovesi, ha fornito a lui e all’umanità l’occasione di entrare in possesso di un libro straordinario, esistono almeno due versioni.</font></p>
<p><font style="font-size:small;font-family:Sylfaen, serif;"><sup>5</sup> B. </font><font style="font-size:small;font-family:Sylfaen, serif;font-variant:small-caps;">Spuler, </font><font style="font-size:small;font-family:Sylfaen, serif;font-style:italic;">Les Mongols...</font><font style="font-size:small;font-family:Sylfaen, serif;"> cit., pp. 87 ss.</font></p>
<p><font style="font-size:medium;font-family:Sylfaen, serif;">312</font></p>
</body>
</html>