<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Il problema più grosso creato dalla presenza dei cavalieri era la loro rivalità, altrettanto micidiale di quella che divideva i coloni italiani. Il Comune di Acri, espressione della borghesia mercantile e artigianale « franca »,&nbsp;che nominalmente governava la città, non poteva far nulla&nbsp;per impedire a Templari e Ospitalieri di prendersi a colpi&nbsp;di spada per le vie. Ma l’ostilità palese era sempre migliore dell’insidia subdola che di tanto in tanto, senza preavviso, seminava orrore e spavento nelle città </font><font style="font-size:medium;font-family:Sylfaen, serif;font-style:italic;">àùYOultremer:&nbsp;</font><font style="font-size:medium;font-family:Sylfaen, serif;">l’insidia di una setta musulmana eretica, gli Ismailiti, conosciuti in tutto il mondo orientale con un nome che è&nbsp;diventato sinonimo di omicida, gli Assassini.</font></p>
<p><font style="font-size:medium;font-family:Sylfaen, serif;">3. Quanto gli Assassini fossero noti e temuti in tutto il Vicino Oriente, è proprio Marco Polo a farcelo capire,&nbsp;quando ci racconta la leggenda del Veglio della Montagna,&nbsp;il Grande Vecchio che, dalla sua rocca nelle montagne del-l’Elburs, tra l’Iran ed il mar Caspio, spedisce dappertutto&nbsp;sicari implacabili, votati all’omicidio ed alla morte violenta in cambio di un paradiso di delizie. Ad Acri, Marco&nbsp;deve avere ascoltato per la prima volta il loro nome con&nbsp;un brivido di orrore, sentendo narrare come il 17 agosto&nbsp;1270 un Assassino che si fingeva un musulmano convertito avesse pugnalato il signore di Tiro, Filippo di Mont-fort, e suo figlio Giovanni. Filippo era morto; era risaputo che gli Ismailiti avevano voluto ringraziare, con quell’eccidio, Baibars, che li aveva sbarazzati degli Ospitalieri&nbsp;ai quali erano stati costretti a lungo a pagare tributo, ed&nbsp;era nemico dei Mongoli che avevano devastato la loro sede&nbsp;montana, avevano ucciso il Vecchio e li avevano costretti&nbsp;a vivacchiare nei loro castelli di Siria.</font></p>
<p><font style="font-size:medium;font-family:Sylfaen, serif;">In quell’occasione erano stati certamente rievocati altri misfatti degli Assassini: l’uccisione del re eletto Corrado di Monferrato, pugnalato a Tiro nel 1192 da « due lupi spelati » (la definizione è del cronista arabo ’Imàd ad-Din)&nbsp;i quali, vedendo che non era morto sul colpo, erano ritor-</font></p>
<p><font style="font-size:medium;font-family:Sylfaen, serif;">78</font></p>
</body>
</html>