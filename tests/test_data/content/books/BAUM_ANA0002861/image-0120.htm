<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">pinti degli invincibili Parti. A Roma, il prezioso tessuto era diventato di gran moda. Tiberio l’aveva vietato ai&nbsp;Romani di sesso maschile, Plinio ne parlava con antipatia per la sua trasparenza che « denudava le donne » e per&nbsp;il suo prezzo che rovinava le famiglie. In Cina, i filugelli&nbsp;erano allevati su larga scala addirittura dal IX secolo avanti&nbsp;Cristo; sotto gli imperatori Han, i rotoli di seta avevano&nbsp;valore di moneta negli scambi internazionali. Ma, anche&nbsp;se Cleopatra si era drappeggiata di seta per farsi ammirare dagli ospiti di uno dei suoi banchetti più sontuosi, e&nbsp;se Virgilio in persona celebrava « le lane delicate che il&nbsp;paese dei Seri strappa alle foglie degli alberi » (sia lui che&nbsp;Plinio credevano che la seta fosse un prodotto vegetale),&nbsp;nessun mercante alessandrino o romano era mai riuscito&nbsp;a comprar seta in Cina, come nessun mercante cinese era&nbsp;mai riuscito a venderne nei quartieri eleganti di Roma.&nbsp;La Persia dei Parti esercitava un ferreo monopolio sull’intermediazione del ricercatissimo prodotto, e molte altre intermediazioni a monte e a valle complicavano i traffici su quella via lunga quasi 15.000 chilometri.</font></p>
<p><font style="font-size:medium;font-family:Times New Roman, serif;">Nei secoli, il collegamento diretto tra il mondo grecoromano e il mitico mondo dei produttori di seta, il paese dei Seri, la Cina, aveva rappresentato, più ancora che un&nbsp;obiettivo, un’ossessione ricorrente. Come in tante altre&nbsp;avventure del pensiero e dell’azione umana, ad aprire la&nbsp;strada era stata la Grecia antica. Già nel V secolo avanti&nbsp;Cristo, Erodoto era stato in grado di descrivere un itinerario che, attraversando le terre degli Sciti, giungeva dalla&nbsp;Crimea all’estremità della grande catena montuosa centro-asiatica del T’ien Shan. Ma prima ancora di lui, forse due&nbsp;secoli, un altro greco, Aristea di Proconneso, aveva saputo descrivere chiaramente in un libro (purtroppo in gran&nbsp;parte perduto) il fenomeno ricorrente delle trasmigrazioni&nbsp;dei popoli della steppa, ed era arrivato, sembra, a est del&nbsp;T’ien Shan, fino al deserto di Gobi. Alessandro Magno si&nbsp;era fermato sull’Indo perché i suoi soldati ne avevano ab-</font></p>
<p><font style="font-size:medium;font-family:Times New Roman, serif;font-weight:bold;">121</font></p>
</body>
</html>