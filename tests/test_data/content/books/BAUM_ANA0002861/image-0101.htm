<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">in cui era entrato alla Mecca, e avevano dominato a lungo l’orbe musulmano, all’infuori della Spagna e di una parte dell’Africa settentrionale. Con loro, la figura del califfo aveva assunto la solennità e lo splendore tipici dei&nbsp;grandi monarchi d’Oriente, circondati da ministri e cortigiani, compreso il carnefice che compariva sempre accanto&nbsp;al sovrano, munito di un tappeto di cuoio destinato ad&nbsp;impedire che il sangue degli eventuali decapitati macchiasse i tappeti. La fase di decadenza politica successiva all’entrata in scena dei Turchi Selgiuchidi ne aveva accentuato&nbsp;il prestigio religioso; quando, poi, il califfo an-Nasir si&nbsp;era scrollato di dosso i Turchi aizzando contro di loro&nbsp;proprio i Mongoli di Gengis Khan, il califfato aveva ripreso quota come arbitro virtuale di un Islam travagliato da&nbsp;rivalità e inimicizie. Ma· al-Musta’sim non era all’altezza&nbsp;della situazione: geloso delle smisurate ricchezze accumulate nei secoli dai suoi predecessori, lesinava le paghe alle&nbsp;truppe, e oscillava tra i pareri del </font><font style="font-size:medium;font-family:Sylfaen, serif;font-style:italic;">visir</font><font style="font-size:medium;font-family:Sylfaen, serif;"> e quelli del segretario, i quali, manco a dirlo, si odiavano cordialmente, anche per ragioni religiose (il segretario era un rigoroso musulmano ortodosso, il </font><font style="font-size:medium;font-family:Sylfaen, serif;font-style:italic;">visir</font><font style="font-size:medium;font-family:Sylfaen, serif;"> un fervidissimo musulmano&nbsp;sciita). Così, quando il Gran Khan Mongke gli aveva lanciato contro Hulagu, aveva seguito il parere del </font><font style="font-size:medium;font-family:Sylfaen, serif;font-style:italic;">visir</font><font style="font-size:medium;font-family:Sylfaen, serif;"> che&nbsp;suggeriva di sistemare le cose con un grosso tributo, ma&nbsp;quando i Mongoli gli avevano chiesto un atto di sottomissione, aveva seguito il parere del segretario e si era altezzosamente rifiutato.</font></p>
<p><font style="font-size:medium;font-family:Sylfaen, serif;">Allora le truppe mongole si erano messe in marcia. Nonostante l’avarizia e i cattivi consigli del </font><font style="font-size:medium;font-family:Sylfaen, serif;font-style:italic;">visìr,</font><font style="font-size:medium;font-family:Sylfaen, serif;"> il califfo aveva radunato un grande esercito; soltanto i cavalieri&nbsp;erano centoventimila. Ma i Mongoli, quando le due armate avevano preso contatto, 1Ί1 gennaio 1258, avevano&nbsp;impiegato la loro tattica consueta: fingendo una precipitosa ritirata si erano lasciati inseguire e avevano attirato&nbsp;i cavalieri del califfo tra boschi e paludi, a farsi travolgere&nbsp;dall’inondazione dell’Eufrate, del quale avevano rotto gli</font></p>
</body>
</html>