<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">nate da slanciate finestre archiacute, con una facciata adorna di tre grandi finestre sormontate da tre « occhi » rotondi (ne rimane un avanzo abbastanza importante, il portico, trasportato a dorso di cammello al Cairo dopo la conquista di Acri da parte degli Egiziani nel 1291 e collocato&nbsp;all’ingresso della moschea dedicata alla memoria del conquistatore al-Ashraf).</font></p>
<p><font style="font-size:medium;font-family:Sylfaen, serif;">Fu dopo una messa in Sant’Andrea, o nel palazzo del Patriarca, sede del presule titolare di Gerusalemme, che&nbsp;avvenne, finalmente, l’incontro fra i Polo ed il legato papale, incontro al quale Marco attribuisce un’importanza&nbsp;determinante. Tedaldo Visconti, da Piacenza, arcidiacono&nbsp;di Liegi, era arrivato ad Acri assieme al principe Edoardo,&nbsp;in aprile. Non apparteneva alla grande casata dei Visconti&nbsp;di Milano; benché fosse nipote di un beato e benché fosse stato fatto canonico di Sant’Antonino di Piacenza quan-d’era ancora un ragazzo, la sua carriera se l’era fatta da&nbsp;sé, nella « famiglia » del cardinale di Palestrina, il piacentino Jacopo Pecorari, investito dalla corte di Roma di complesse e prestigiose missioni diplomatiche. Al posto di arcidiacono della grande e ricchissima archidiocesi di Liegi,&nbsp;era stato nominato a venticinque anni appena: era una&nbsp;carica che corrispondeva, press’a poco, all’odierno vicario&nbsp;generale, ma Tedaldo l’aveva esercitata nei ritagli di tempo di un’attività multiforme che l’aveva visto impegnato&nbsp;per il rilascio del suo cardinale, catturato presso l’isola del&nbsp;Giglio da re Enzo, nipote di Federico II, e poi, dopo che&nbsp;aveva rifiutato il vescovado di Piacenza, incaricato da papa&nbsp;Innocenzo IV di curare la complessa organizzazione del&nbsp;primo concilio di Lione convocato in odio a Federico II.</font></p>
<p><font style="font-size:medium;font-family:Sylfaen, serif;">Dopo il concilio, Tedaldo Visconti era andato a Liegi, dove si era prodigato, non si sa con quanto successo, nella riforma dei costumi del clero. Ma presto era ritornato a Parigi, ai prediletti studi teologici sotto la guida&nbsp;di due professori d’eccezione, il Domenicano Tommaso&nbsp;d’Aquino e il Francescano Bonaventura da Bagnoregio;</font></p>
<p><font style="font-size:medium;font-family:Sylfaen, serif;">81</font></p>
</body>
</html>