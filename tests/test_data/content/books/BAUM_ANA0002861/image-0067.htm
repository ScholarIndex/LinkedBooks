<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">glia che si fermava a caricare grano nei porti pugliesi, quella di Barberia e del Garbo, che giungeva fino in Marocco, quella d’Egitto che caricava spezie ad Alessandria, e quella di Siria, che si spingeva fino a Laiazzo, sulle coste della&nbsp;Cilicia: la testa di ponte commerciale deH’immenso impero&nbsp;sul quale regnava Kubilai. Non c’è quasi alcun dubbio che&nbsp;i tre siano partiti con la </font><font style="font-size:large;font-family:AngsanaUPC, serif;font-style:italic;">muda</font><font style="font-size:large;font-family:AngsanaUPC, serif;"> di Siria di primavera del&nbsp;1271; il convoglio che, a regola, avrebbe dovuto arrivare&nbsp;a San Giovanni d’Acri tra giugno e luglio. Navi veneziane&nbsp;isolate ne circolavano moltissime, nel Mediterraneo, ché&nbsp;le </font><font style="font-size:large;font-family:AngsanaUPC, serif;font-style:italic;">mude</font><font style="font-size:large;font-family:AngsanaUPC, serif;"> (destinate, fra Trecento e Quattrocento, a moltiplicarsi raggiungendo la Crimea da un lato, Bruges nelle&nbsp;Fiandre e Southampton in Inghilterra dall’altro, mentre&nbsp;sparivano i convogli di Puglia e del Garbo) non convogliavano che una parte dell’industrioso andirivieni da e per&nbsp;Rialto; ma rischiavano assai di più, nell’andirivieni sempre fittissimo di pirati e corsari, che non badavano a tregue né a paci, né a trattati, e non garantivano ciò che probabilmente stava a cuore a Nicolò e Matteo Polo più di&nbsp;ogni altra cosa, la puntualità, assicurata dell’uso alternativo delle vele e dei remi.</font></p>
<p><font style="font-size:large;font-family:AngsanaUPC, serif;">Però, in cambio, quante scomodità, quanti disagi comportava il viaggiare in galera! La forma slanciata e&nbsp;sottile assicurava velocità e manovrabilità, ma, in compenso, riduceva lo spazio, e, poiché né la mercanzia, né la&nbsp;forza motrice, rappresentata dai rematori e dai marinai,&nbsp;potevano essere sacrificate, chi aveva la peggio erano i&nbsp;passeggeri, rassegnati al mal di mare, al rannicchiamento&nbsp;in massa nella scarsa superficie del castello di poppa ed&nbsp;alle ondate che spazzavano frequentemente il bordo, esercitando una salutare opera di pulizia ma procurando a chi&nbsp;si era incastrato, per dormire, in qualche spazio di recupero tra l’uno e l’altro dei banchi di voga, lungo il </font><font style="font-size:large;font-family:AngsanaUPC, serif;font-style:italic;">corsiere&nbsp;</font><font style="font-size:large;font-family:AngsanaUPC, serif;">che percorreva da prora a poppa il naviglio, docce inattese&nbsp;e spesso tutt’altro che salutari.</font></p>
<p><font style="font-size:large;font-family:AngsanaUPC, serif;">A bordo delle galere della </font><font style="font-size:large;font-family:AngsanaUPC, serif;font-style:italic;">muda</font><font style="font-size:large;font-family:AngsanaUPC, serif;"> di Siria, oltre al</font></p>
<p><font style="font-size:large;font-family:AngsanaUPC, serif;font-weight:bold;">68</font></p>
</body>
</html>