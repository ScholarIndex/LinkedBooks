<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">nevano molto della sostanza luminosa che, secondo lui, si mescola nell’uomo e nell’universo alla tenebra della&nbsp;materia.</font></p>
<p><font style="font-size:medium;font-family:Sylfaen, serif;">Il melone del Turchestan afghano è considerato ancora oggi « il sultano dei frutti » e dicono sia delicato al punto da scoppiare, quand’è maturo, al solo rumore degli zoccoli di un cavallo. Ma quando, dopo poco più di&nbsp;un centinaio di chilometri, Marco arriva a Balkh, ai meloni non pensa più. Ai suoi occhi si presenta lo scempio&nbsp;di quella che era stata una capitale antica, bella ed illustre.&nbsp;Dal giorno in cui Gengis Khan aveva fatto sfilare gli abitanti davanti alle proprie truppe col pretesto di contarli&nbsp;e li aveva fatti massacrare tutti benché gli si fossero arresi&nbsp;spontaneamente, era passato mezzo secolo, ma si vedevano ancora le rovine di molti bei palazzi e di molte belle&nbsp;case di marmo devastate dall’incendio. Una scena desolante, anche se non così tragica come era apparsa al monaco taoista Ch’ang Ch’un, che, cinquant’anni prima, aveva sentito i cani inselvatichiti abbaiare lúgubremente nelle&nbsp;strade deserte della città abbandonata.</font></p>
<p><font style="font-size:medium;font-family:Sylfaen, serif;">Balkh, al tempo dei Polo, era una modesta città di frontiera del dominio degli </font><font style="font-size:medium;font-family:Sylfaen, serif;font-style:italic;">ilkhan</font><font style="font-size:medium;font-family:Sylfaen, serif;"> di Persia. Ma il suo&nbsp;passato era stato, a dir poco, grandioso. Zarathustra vi&nbsp;aveva iniziato la sua predicazione giusto un secolo prima&nbsp;che Ciro il Grande l’annettesse all’impero persiano degli&nbsp;Achemenidi. Poi, nel 329 avanti Cristo, era giunto come&nbsp;un ciclone Alessandro il Macedone, vi aveva celebrato le&nbsp;proprie nozze con Rossane e aveva popolato di coloni greci e macedoni la regione che, dal nome greco di Balkh,&nbsp;Bactres, si era chiamata Battriana. Morto Alessandro, la&nbsp;Battriana era diventata un regno greco che aveva spinto&nbsp;i propri confini fino alle rive dell’Indo diffondendo tut-t’intorno la cultura e la civiltà ellenistica. Sconvolto da&nbsp;molte invasioni, dopo essere stato impero autonomo sotto&nbsp;i Kushana (indo-Sciti) provenienti dall’Asia centrale, il regno era divenuto nuovamente tributario di un impero per-</font></p>
<p><font style="font-size:medium;font-family:Sylfaen, serif;">116</font></p>
</body>
</html>