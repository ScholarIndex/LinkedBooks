<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">a Vene2ia, e per comperare a migliori condizioni i prodotti siriaci (cotone, fichi, zucchero da usare come medicinale&nbsp;piuttosto che come dolcificante, mandorle, olio e vino)&nbsp;che si potevano trovare anche a Cipro, l’isola del mar di&nbsp;Levante dominata da una dinastia di baroni crociati del&nbsp;Poitou, i Lusignano. Ma la merce più pregiata e ricercata&nbsp;consisteva di ben altro: le stoffe rare, la seta, soprattutto&nbsp;le spezie, miraggio del mercante veneziano e genovese.</font></p>
<p><font style="font-size:medium;font-family:Georgia, serif;">A Cipro, l’adolescente Marco può aver fatto scalo a Limisso (Limassol) o nell’industriosa Famagosta, e, piuttosto che le immagini ancora scolorite di un Oriente pur&nbsp;vicinissimo, vi avrà ammirato per la prima volta le meraviglie dell’architettura romanico-gotica: i Lusignano, francesi, facevano venire architetti francesi, preferibilmente&nbsp;della Champagne, a costruire monasteri e cattedrali (il&nbsp;duomo di Famagosta, costruito assai dopo il viaggio dei&nbsp;Polo, è parente prossimo di quello di Reims).</font></p>
<p><font style="font-size:medium;font-family:Georgia, serif;">Per lui, in ogni caso, Cipro era stata il primo vero contatto con un mondo non totalmente veneziano. Prima, da Pirano d’Istria a Creta, la </font><font style="font-size:medium;font-family:Georgia, serif;font-style:italic;">muda</font><font style="font-size:medium;font-family:Georgia, serif;"> non aveva toccato quasi&nbsp;nessun porto sul quale non avesse visto sventolare il gonfalone col leone di San Marco. Così a Zara, l’eterna ribelle,&nbsp;così a Modone e a Corone, le due piazzeforti collocate all’apice del Peloponneso, « gli occhi del dominio veneziano ». Da Corone, circondata da vigne e oliveti a specchio&nbsp;del mare greco, il convoglio, sfiorata la Maina, aveva toccato Cerigo, feudo dei Venier, nobili veneziani come i&nbsp;Viaro che tenevano Cerigotto<sup>6</sup>, e da Cerigotto aveva puntato le prore su Candía, l’attuale Hiràklion, capitale della&nbsp;grande isola veneziana di Creta.</font></p>
<p><font style="font-size:medium;font-family:Georgia, serif;">Là, nella cinta delle mura turrite ed irte di merli, sedeva il governatore generale veneziano, che portava il&nbsp;titolo di duca ed era assistito, come il doge di Venezia,</font></p>
<p><font style="font-size:small;font-family:Sylfaen, serif;"><sup>6</sup>1 nomi classici e moderni delle due isole sono Kythira e Anti-kythira.</font></p>
<p><font style="font-size:medium;font-family:Sylfaen, serif;">70</font></p>
</body>
</html>