<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">no due denti, un ciuffo di capelli ed una scodella che i musulmani ritenevano avessero appartenuto al primo uomo, Adamo, ed i buddisti al fondatore della loro religione, Shakyamuni, al nome del quale Marco aggiunge quello&nbsp;che gli davano i Mongoli, </font><font style="font-size:large;font-family:AngsanaUPC, serif;font-style:italic;">Borcan</font><font style="font-size:large;font-family:AngsanaUPC, serif;"> </font><font style="font-size:large;font-family:AngsanaUPC, serif;font-style:italic;">(Bur khan,</font><font style="font-size:large;font-family:AngsanaUPC, serif;"> il signore&nbsp;Buddha).</font></p>
<p><font style="font-size:large;font-family:AngsanaUPC, serif;">Fu allora, o fu, come correntemente si dice, quattro anni dopo, che le reliquie, tolte dal santuario di Kandy,&nbsp;nel cuore di Ceylon, furono portate in Cina e, con grandissima pompa, accolte a Pechino da Kubilai in persona?&nbsp;Marco le aveva viste da vicino: i due denti erano mascellari, « grossissimi e grandissimi », e la scodella era di un&nbsp;bellissimo porfido verde. Si diceva che, mettendovi una&nbsp;razione di cibo sufficiente per una persona, se ne potessero sfamare cinque: Kubilai aveva fatto personalmente la&nbsp;prova e l’aveva raccontato a Marco. Il quale era stato&nbsp;presente aH’arrivo, con tutta la popolazione di Khanbaliq&nbsp;comandata a far festa per le strade.</font></p>
<p><font style="font-size:large;font-family:AngsanaUPC, serif;">Anche se Marco stesso aveva potuto vedere, sul fiume Giallo, almeno quindicimila navi in allestimento in vista di un nuovo sbarco in forze in Giappone che non sarebbe mai avvenuto, il fronte della conquista mongola era rivolto ora verso regioni prevalentemente buddiste, l’Indocina e la Birmania. E, proprio nel 1284, nel lontano&nbsp;Iran, il figlio di Aboga, Arghun, era partito alla riscossa&nbsp;contro lo zio « saraceno », Ahmed Sultan, l’aveva sconfitto e ucciso e si era proclamato </font><font style="font-size:large;font-family:AngsanaUPC, serif;font-style:italic;">ilkhan.</font><font style="font-size:large;font-family:AngsanaUPC, serif;"> Arghun era filobuddista come e più di suo padre, e, come abbiamo visto, la&nbsp;fede buddista rappresentava un importantissimo elemento&nbsp;di collegamento tra la corte di Pechino e i Mongoli di&nbsp;Persia. Là, l’avvento di Arghun doveva significare un rilancio della politica antimusulmana inaugurata dal fondatore della dinastia, Hulagu, fratello e alleato di Kubilai.</font></p>
<p><font style="font-size:large;font-family:AngsanaUPC, serif;">Ma a domare i popoli dell’Indocina e della Birmania ci voleva ben altro che la traslazione solenne dei denti di&nbsp;Buddha. Nel 1282, un’importante spedizione era stata in-</font></p>
<p><font style="font-size:large;font-family:AngsanaUPC, serif;font-weight:bold;">238</font></p>
</body>
</html>