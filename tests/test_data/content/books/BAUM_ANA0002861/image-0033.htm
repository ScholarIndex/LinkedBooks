<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">stica tra i Mongoli quanto, piuttosto, il guastarsi dei rapporti tra Berke e Michele Paleólogo, l’imperatore bizantino di Nicea che si era finalmente impadronito di Costantinopoli: proprio sotto le mura della Seconda Roma si erano minacciosamente affacciate truci avanguardie mongole, e la via della Crimea era battuta da forze mobilitate in funzione antibizantina.</font></p>
<p><font style="font-size:medium;font-family:Sylfaen, serif;">Ecco dunque i due Polo a Ukek (oggi Uvek), nei pressi dell’odierna Kujbysev: ai confini del regno di Berke, all’innesto delle carovaniere dirette al Turchestan, all’Asia centrale. Se ciò che riferisce Marco è esatto, non è possibile non ammirare il coraggio di questi due valentuomini&nbsp;che, pur di riportare a casa le loro mercanzie, non esitano&nbsp;a intraprendere un giro di un’ampiezza tale da renderlo&nbsp;preoccupante anche oggi con un </font><font style="font-size:medium;font-family:Sylfaen, serif;font-style:italic;">camper</font><font style="font-size:medium;font-family:Sylfaen, serif;"> attrezzato e munito di motore a fortissima cilindrata. Il primo obiettivo&nbsp;era la città di Buchara, nell’odierna Repubblica Sovietica&nbsp;dell’Uzbekistan. Per raggiungerla, i due Polo avrebbero&nbsp;trascorso diciassette giorni nella traversata di un deserto&nbsp;dove non erano « né città, né castella, ma soltanto Tartari&nbsp;con le loro tende, che vivevano del loro bestiame ».</font></p>
<p><font style="font-size:medium;font-family:Sylfaen, serif;">Se avessero seguito la grande carovaniera del Turchestan, i Polo avrebbero dovuto per forza passare per Organdi (Orgendj, Organza), la grande città mercantile sulle rive del lago d’Aral che ha dato il nome ad un tipo di&nbsp;tessuto ancora oggi in uso e che, pure essendo stata devastata dalle armate di Gengis Khan, doveva rimanere&nbsp;a lungo un florido emporio, frequentato, nel Trecento, anche da più di un mercante veneziano. Invece, i due, che&nbsp;aspiravano ad aggirare il mar Caspio puntando a Tabriz,&nbsp;di dove avrebbero potuto raggiungere, anziché la Crimea,&nbsp;la Georgia e l’Armenia, e di là il mar Nero, o, attraverso&nbsp;la Cilicia, il mar di Levante (continua ad impressionarci&nbsp;quanto vedessero grande i due viaggiatori che non potevano contare su altri mezzi di trasporto che non fossero&nbsp;cavalli, cammelli o buoi), scelsero, probabilmente, la via</font></p>
<p><font style="font-size:large;font-family:AngsanaUPC, serif;font-weight:bold;">34</font></p>
</body>
</html>