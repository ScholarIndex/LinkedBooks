<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">fo dell’abbondanza, e perciò la più valida e tangibile espressione della conquista, della vittoria, della potenza.</font></p>
<p><font style="font-size:medium;font-family:Sylfaen, serif;">Delle sbornie di Kubilai, Marco non parlò mai; e se anche ne parlò, mai ne scrisse. E la descrizione fisica che&nbsp;ci dà del Gran Signore non corrisponde per nulla a quella&nbsp;che si può desumere dai due ritratti che ce ne rimangono,&nbsp;l’uno nella pienezza dell’età, l’altro da vecchio. Col grosso mongolo dalle guance ripiene, dalle sopracciglia folte&nbsp;ed arcuate, dai mustacchi puntuti e dalla barbetta aguzza,&nbsp;che si avvolge in una ricca vestaglia e guarda davanti a sé&nbsp;con uno sguardo penetrante eppure sornione, quale si vede&nbsp;nel primo ritratto, col vecchio dall’espressione intelligente&nbsp;e disincantata del secondo, la faccia di un uomo che ormai&nbsp;la sa anche troppo lunga, come più lunga è la barba bipartita che gli inquadra tutto il volto e si riunisce ai baffi sempre più puntuti fino a nascondere la bocca sensuale e carnosa alla base di due solchi che muovono dalle radici del&nbsp;naso, il ritratto tracciato da Marco non ha proprio nulla&nbsp;a che fare. È un ritrattino di maniera, ispirato dalla personificazione classicheggiante della figura dell’imperatore ritornata di moda con Federico II di Svevia: volto regolare,&nbsp;corporatura regolare, statura regolare, « naso ben fatto e&nbsp;proporzionato », e, ohimè, « viso bianco e rosso come una&nbsp;rosa ». Ê una delle poche occasioni in cui Marco non sa&nbsp;dimostrarsi né buon osservatore, né buon </font><font style="font-size:medium;font-family:Sylfaen, serif;font-style:italic;">reporter.</font><font style="font-size:medium;font-family:Sylfaen, serif;"> Ma,&nbsp;certamente, l’ha fatto apposta. Perché questo Veneziano,&nbsp;nato e cresciuto nell’ambiente spregiudicato dei mercanti,&nbsp;portava con sé la caratteristica che aveva contribuito a far&nbsp;grande Venezia e contribuirà a farla durare, libera e indi-pendente, per cinquecento e passa anni dalla partenza del&nbsp;suo figliolo per la Cina: il patriottismo, un patriottismo totale e testardo quale verrà poi attribuito agli Inglesi dell’età vittoriana, </font><font style="font-size:medium;font-family:Sylfaen, serif;font-style:italic;">right or wrong, my country.</font><font style="font-size:medium;font-family:Sylfaen, serif;"> Se doveva entrare al servizio di Kubilai, Marco doveva essere totalmente leale a Kubilai; il suo intransigente patriottismo veneziano si trasferiva sull’imperatore grande e potente che</font></p>
<p><font style="font-size:medium;font-family:Sylfaen, serif;">168</font></p>
</body>
</html>