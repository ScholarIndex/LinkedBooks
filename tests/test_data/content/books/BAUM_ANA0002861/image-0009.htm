<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">2. In una casa di questo quartiere, dove la colonia veneziana, già numerosissima prima della quarta Crociata,&nbsp;si era moltiplicata ancora, risiedevano, tra il 1260 ed il&nbsp;1261, almeno due membri della famiglia veneziana dei&nbsp;Polo.</font></p>
<p><font style="font-size:medium;font-family:Sylfaen, serif;">Non era una grande famiglia, come quella dogale degli Ziani, così ricca da passare in proverbio o come altre, dai Dandolo ai Querini, ai Gradenigo, agli Zeno, che univano al prestigio del sangue l’ampiezza delle iniziative commerciali. Ma non era nemmeno d’ultimo rango. Una tradizione, registrata dai più tardi genealogisti, la fa giungere a Venezia nel 1033 dalla città da</font><font style="font-size:medium;font-family:Sylfaen, serif;text-decoration:underline;">l</font><font style="font-size:medium;font-family:Sylfaen, serif;">mata di Sebenico;&nbsp;il che ha permesso a qualche sprovveduto di immaginarne&nbsp;un’improbabilissima origine slava, dimenticando la romanità delle città costiere di Dalmazia ed il loro appello che,&nbsp;nell’anno Mille, aveva invocato l’intervento armato del&nbsp;doge di Venezia proprio contro le angherie e le incursioni&nbsp;degli Slavi. Troviamo, invece, la firma di un Domenico&nbsp;Polo in calce a un divieto di commercio con i Saraceni del&nbsp;luglio 971: perciò già un notabile, saldamente insediato&nbsp;nella Venezia insulare. Un Giovanni Polo appare a Chiog-gia, nel maggio del 1028, quando partecipa a una donazione&nbsp;dei Chioggiotti al monastero di San Michele di Brondolo, e&nbsp;a Chioggia, per tutto ΓΧΙ secolo, continua la presenza di&nbsp;Polo abbienti e socialmente ben collocati, proprietari di&nbsp;saline e di terreni, giudici e testimoni di atti pubblici importanti<sup>2</sup>. Ciò fa pensare che la casata, quale ne fosse l’origine, si fosse impiantata presto fra le lagune, dove, nel&nbsp;secolo successivo, ne appaiono diversi nuclei, forse legati&nbsp;fra loro da una remota origine comune, forse di provenienza diversa, con in comune soltanto il cognome, che, in&nbsp;questo caso come in altri, era originariamente un nome di&nbsp;battesimo, Paolo </font><font style="font-size:medium;font-family:Sylfaen, serif;font-style:italic;">(Paulus</font><font style="font-size:medium;font-family:Sylfaen, serif;"> in latino) nella sua forma dialet-</font></p>
<p><font style="font-size:small;font-family:Sylfaen, serif;"><sup>2</sup> Per tutti i documenti, rinviamo alla </font><font style="font-size:small;font-family:Sylfaen, serif;font-style:italic;">Silloge di documenti e cronologia poliana</font><font style="font-size:small;font-family:Sylfaen, serif;"> in fondo al volume.</font></p>
<p><font style="font-size:medium;font-family:Sylfaen, serif;">10</font></p>
</body>
</html>