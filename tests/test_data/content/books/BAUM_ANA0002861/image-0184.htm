<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">ampia biblioteca ruota su se stessa nel bel mezzo di un edificio.</font></p>
<p><font style="font-size:medium;font-family:Sylfaen, serif;">Il punto d’arrivo di questi dieci giorni di viaggio era Taiyuan, capitale dello Shan-si allora come ora grande centro siderurgico al centro di una fertilissima regione che&nbsp;produce ancora il vino che era tanto piaciuto al Veneziano,&nbsp;vino d’uva, prodotto dalle vigne abbarbicate ai gelsi che&nbsp;nutrivano enormi quantità di bachi da seta. Il percorso&nbsp;aveva evitato la Grande Pianura, l’immensa estensione di&nbsp;terreno alluvionale creata dal fiume Giallo strappandone&nbsp;l’area al mare con smisurati depositi di limo strappato, a&nbsp;sua volta, alle colline di </font><font style="font-size:medium;font-family:Sylfaen, serif;font-style:italic;">loess<sup>5</sup>,</font><font style="font-size:medium;font-family:Sylfaen, serif;"> tra le quali si addentrava&nbsp;Marco, superata la piana di Taiyuan, punto meravigliato&nbsp;del singolare paesaggio lunare offerto da quelle prode, da&nbsp;quei terrazzamenti, da quelle masse di terra gialla e leggera, fertilissima e ricca di ogni sorta di minerali. Se, nella&nbsp;pianura, i contadini vivevano in capanne di paglia e terra&nbsp;compresse, nelle colline di </font><font style="font-size:medium;font-family:Sylfaen, serif;font-style:italic;">loess</font><font style="font-size:medium;font-family:Sylfaen, serif;"> campavano spesso da trogloditi: i camini di aerazione delle loro dimore si aprivano nei campi sovrastanti, dove (come nella pianura) predominavano le coltivazioni di miglio e di grano.</font></p>
<p><font style="font-size:medium;font-family:Sylfaen, serif;">Di tutta questa grandissima area, era signore e padrone il fiume Giallo: benefico per le grandi quantità di limo che arricchivano le terre basse, nefasto per le piene&nbsp;che portavano la distruzione nei luoghi in cui le sue acque scorrevano normalmente ad un livello superiore a&nbsp;quello dei campi, ed anche nei terreni ai quali toglieva la&nbsp;buona terra per trasportarla altrove. Quando Marco aveva&nbsp;visto per la prima volta lo Huang-ho, era rimasto impressionato dalle sue dimensioni e dall’infinità di uccelli che</font></p>
<p><font style="font-size:small;font-family:Sylfaen, serif;"><sup>5</sup> La denominazione, usata correntemente, deriva dal termine alemanno </font><font style="font-size:small;font-family:Sylfaen, serif;font-style:italic;">loss,</font><font style="font-size:small;font-family:Sylfaen, serif;"> « rado », « poroso », e designa una roccia sedimentaria di colore giallo chiaro formata per accumulazione di pulviscolo finissimo&nbsp;costituito di frammenti di quarzo, calcite, idrossidi di ferro e sostanze&nbsp;argillose.</font></p>
<p><font style="font-size:medium;font-family:Sylfaen, serif;">185</font></p>
</body>
</html>