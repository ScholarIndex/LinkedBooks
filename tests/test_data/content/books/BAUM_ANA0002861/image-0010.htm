<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">tale. Ancora oggi la chiesa di San Paolo, in Venezia, col « campo » e col sestiere che ne prendono il nome, si chiama San Polo.</font></p>
<p><font style="font-size:medium;font-family:Sylfaen, serif;">Dei Polo si erano stabiliti ad Equilo, alle foci del Piave, nei pressi dell’odierna Jesolo: era la città formata,&nbsp;al tempo della nascita di Venezia, dagli abitanti romanoveneti di Oderzo, che ne avevano fatto anche un porto&nbsp;(proprio di là era salpata la trionfale crociera dell’anno&nbsp;Mille, diretta a ricevere la sottomissione dell’Istria e della Dalmazia). Altri Polo avevano invece preferito le vicinanze di Tornello, oggi quieto miniarcipelago di vigne e di&nbsp;ortaglie all’ombra di un’imponente cattedrale, ma allora,&nbsp;secondo testimonianze autorevoli, </font><font style="font-size:medium;font-family:Sylfaen, serif;font-style:italic;">magnum emporium·,</font><font style="font-size:medium;font-family:Sylfaen, serif;"> nel&nbsp;settembre del 1166, Andrea, Lazzaro, Vitale e Domenico&nbsp;Polo avevano pagato in polli i canoni da loro dovuti alla&nbsp;pieve di -San Lorenzo di Ammiana per una proprietà nei&nbsp;pressi dell’isola di Lio Mazor, dove ancora nel 1179 un&nbsp;Martino Polo teneva un pezzo di terra. Ma altri Polo&nbsp;si erano insediati proprio nel cuore di Venezia. Nel 1140,&nbsp;Giovanni Polo, residente nella contrada di San Gerva-so, e sua moglie Auria, facevano donazione ai canonici&nbsp;regolari Lateranensi di Santa Maria della Carità di una&nbsp;loro campagna situata nel Trevigiano. La ricorrenza di&nbsp;questo nome, Auria, abbastanza raro anche allora, costituisce una traccia sulla quale agganciare ai Polo di San&nbsp;Trovaso (così, dialettalmente, si chiama ancora oggi la contrada) la discendenza dei fratelli Polo che, nella loro casa&nbsp;di Costantinopoli, consideravano con giustificata preoccupazione l’avvenire prossimo venturo.</font></p>
<p><font style="font-size:medium;font-family:Sylfaen, serif;">Ser Nicolò e Ser Maffio (Matteo, alla veneziana) non potevano farsi molte illusioni su ciò che, prima o poi,&nbsp;avrebbe dovuto accadere. Costantinopoli era virtualmente&nbsp;una città assediata e soltanto la presenza di una forte squadra navale aveva impedito almeno tre volte nel corso di&nbsp;pochi anni la caduta dell’impero latino d’Oriente ed il ritorno della capitale in mano ad un imperatore greco. Se</font></p>
<p><font style="font-size:small;font-family:Tahoma, sans-serif;">11</font></p>
</body>
</html>