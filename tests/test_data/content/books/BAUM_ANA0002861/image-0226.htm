<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">virsi del potere per ottenere i favori delle donne. Ma doveva essere proprio questa smodata passione per le donne altrui a perdere Ahmed, se sono veri i fatti che Marco&nbsp;racconta come avvenuti quasi sotto i suoi occhi durante&nbsp;un suo soggiorno a Pechino nell’estate del 1282.</font></p>
<p><font style="font-size:medium;font-family:Sylfaen, serif;">Un ufficiale </font><font style="font-size:medium;font-family:Sylfaen, serif;font-style:italic;">Cataino</font><font style="font-size:medium;font-family:Sylfaen, serif;"> (Cinese del Nord o, più probabilmente, appartenente ad una delle razze cinesizzate dell’ex impero dei Chin) aveva subito da Ahmed un affronto intollerabile: il « maledetto Saraceno » gli aveva violentato moglie, figlia e madre. L’ufficiale aveva trovato subito un collega disposto ad aiutarlo a vendicarsi. Il malcontento era generale. Nella Cina settentrionale, i conquista-tori mongoli si erano impossessati di tutte le terre già possedute dall’aristocrazia Kitan e Chin, che, entrambe, le avevano tolte, a loro volta, ai piccoli proprietari cinesi trasformati così in servi della gleba, e in tutte le aree conquistate&nbsp;dai Mongoli operai e artigiani erano tenuti in uno stato&nbsp;di semischiavitù, mentre la suddivisione gerarchica delle&nbsp;razze colpiva anche i collaborazionisti, anche i Cinesi che&nbsp;si erano adattati a servire gli occupanti nelle forze armate&nbsp;e nella burocrazia. C’era, infine, l’avversione generale contro i musulmani (che non solo fornivano la maggior parte&nbsp;degli esattori e appaltatori delle imposte, ma prestavano&nbsp;danaro a usura), contro i funzionari stranieri al servizio&nbsp;dei Mongoli, contro i Mongoli stessi. Lo ammette Marco&nbsp;stesso, senza mezzi termini. I congiurati, in gran parte&nbsp;aristocratici, avevano deciso di cogliere l’occasione per&nbsp;un massacro in grande stile, del quale avrebbero dovuto&nbsp;essere vittime tutti coloro che portavano la barba, Mongoli, musulmani, cristiani, cioè gli stranieri, giacché i </font><font style="font-size:medium;font-family:Sylfaen, serif;font-style:italic;">Ca-taini</font><font style="font-size:medium;font-family:Sylfaen, serif;"> non erano mai barbuti.</font></p>
<p><font style="font-size:medium;font-family:Sylfaen, serif;">L’impresa doveva essere compiuta in assenza di Ku-bilai, in villeggiatura a Ciandu, e dell’erede al trono, mentre Ahmed era rimasto solo a Pechino col compito di occuparsi della gestione degli affari correnti. Una notte, uno dei due congiurati era entrato nel palazzo del governo,</font></p>
<p><font style="font-size:medium;font-family:Sylfaen, serif;">227</font></p>
</body>
</html>