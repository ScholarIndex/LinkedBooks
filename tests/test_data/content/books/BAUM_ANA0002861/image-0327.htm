<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">ed il suo posto è stato in gran parte occupato dal Teatro Grimani, oggi dedicato al nome di Maria Malibran. Gli&nbsp;edifìci ornati di pàtere e di archi veneto-bizantini che si&nbsp;affacciano sulla vicina Corte del Milion dovrebbero far&nbsp;parte di un corpo di fabbrica costruito dagli eredi di Marco il vecchio nel Trecento. Anche lì, comunque, siamo&nbsp;sempre in casa Polo.</font></p>
<p><font style="font-size:medium;font-family:Sylfaen, serif;">I tre fratelli, Marco, Nicolò e Maffìo, avevano comprato la casa in società e vi si erano trasferiti con le famiglie. </font><font style="font-size:medium;font-family:Trebuchet MS, sans-serif;">A </font><font style="font-size:medium;font-family:Sylfaen, serif;">quanto pare, Maffìo juniore, il fratellastro di Marco, era già sposato con una ragazza d’ottima famiglia, una Sagredo: aveva quasi trent’anni. Marco, invece, ne aveva&nbsp;già compiuti quarantacinque ed era ancora scapolo. Già&nbsp;che, dopo l’ultima avventura, aveva deciso di non riprendere più le vie del mare, era tempo che pensasse a prender moglie anche lui. Adesso che aveva sofferto la prigionia nemica e aveva scritto un libro destinato ad avere successo, come vedremo, quel quarantacinquenne era più che&nbsp;mai interessante. Era anche un buon partito. I parenti e&nbsp;gli amici di famiglia che, quand’era arrivato la prima volta&nbsp;a Venezia, si erano mostrati scettici sul successo del trapianto del verzino (Marco stesso ammette che la pianta&nbsp;dalla quale sperava, in barba alle leggi, di trarre un bel&nbsp;vermiglio da miniatura e tintoria, a Venezia non aveva&nbsp;voluto saperne di attecchire; anche il pane che aveva fatto&nbsp;fare col sagù era riuscito un’autentica porcheria), non lo&nbsp;erano affatto sulla consistenza degli utili realizzati dai&nbsp;Polo in Cina, opportunamente reinvestiti, oltre che nella&nbsp;casa, in cartelle del debito pubblico, in merci pregiate e&nbsp;in </font><font style="font-size:medium;font-family:Sylfaen, serif;font-style:italic;">colleganze.</font><font style="font-size:medium;font-family:Sylfaen, serif;"> Con o senza intervento di sensali di matrimoni, come ce n’erano tanti a Venezia e altrove, si arrivò&nbsp;presto ad una scelta. La fidanzata di Marco apparteneva&nbsp;ad una casata della migliore nobiltà, anzi, ad una famiglia&nbsp;di </font><font style="font-size:medium;font-family:Sylfaen, serif;font-style:italic;">grandi,</font><font style="font-size:medium;font-family:Sylfaen, serif;"> che faceva parte delle cosiddette dodici case&nbsp;dette </font><font style="font-size:medium;font-family:Sylfaen, serif;font-style:italic;">apostoliche</font><font style="font-size:medium;font-family:Sylfaen, serif;"> che avrebbero eletto il primo, leggendario doge in Eraclea, e rivendicava la propria discendenza</font></p>
<p><font style="font-size:medium;font-family:Trebuchet MS, sans-serif;">328</font></p>
</body>
</html>