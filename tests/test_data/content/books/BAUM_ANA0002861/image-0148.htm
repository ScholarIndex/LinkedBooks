<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">vano probabilmente potuto far giungere subito al Gran Khan la notizia della loro presenza, e poterono farlo soltanto da una città importante come </font><font style="font-size:medium;font-family:Sylfaen, serif;font-style:italic;">Campiciu.</font><font style="font-size:medium;font-family:Sylfaen, serif;"> Kubilai, informato, mandò loro incontro degli inviati che li scortassero, e fece dare disposizioni affinché il loro viaggio venisse agevolato in ogni maniera. Ma ogni burocrazia ha i&nbsp;propri tempi operativi; anche quella mongola. Nonostante&nbsp;le « tavole d’oro » di cui Nicolò e Maffio erano muniti, è&nbsp;facile immaginare la diffidenza dei funzionari di provincia,&nbsp;specialmente di fronte alla presenza di un terzo viaggiatore sprovvisto di credenziali. Kubilai, poi, aveva problemi assai più urgenti e più gravi da risolvere. La campagna militare per la sottomissione della Cina meridionale&nbsp;era in pieno svolgimento, le trattative col re d’Annam, in&nbsp;Indocina, che rifiutava i termini di pace propostigli dal&nbsp;Gran Khan, erano in corso. I Polo potevano aspettare&nbsp;un poco.</font></p>
<p><font style="font-size:medium;font-family:Sylfaen, serif;">Marco, ormai, ha passato i vent’anni. Lo immaginiamo temprato da una vita dura, trascorsa quasi interamente all’aria aperta, a dorso di cavallo o di cammello; e c’è&nbsp;stata la salutare sosta di un anno nel Badakhshan. Gansu&nbsp;non è che una città di provincia, anche se ci sono molti&nbsp;conventi buddisti e molti templi con statue di legno, di&nbsp;pietra e di terracotta dorate e ingemmate, anche se gli usi&nbsp;ed i costumi degli abitanti, monaci e laici, sono abbastanza&nbsp;curiosi. Eccolo, dunque, guardarsi attorno, cercare il modo&nbsp;di sfruttare la sosta forzata. Osservare, registrare ciò che&nbsp;ha osservato, approfondire ciò che sa, raccogliere notizie&nbsp;su ciò che non ha potuto vedere con i propri occhi, tutto&nbsp;ciò è diventato per lui, ormai, un abito mentale. Se fosse&nbsp;vissuto sei o settecento anni più tardi, sarebbe diventato&nbsp;un inviato speciale di prim’ordine; ma, senza bisogno di&nbsp;correre tanto avanti nei tempi, basta pensare a quegli&nbsp;straordinari, sistematici e accuratissimi </font><font style="font-size:medium;font-family:Sylfaen, serif;font-style:italic;">reporters</font><font style="font-size:medium;font-family:Sylfaen, serif;"> che saranno gli ambasciatori veneziani, le cui relazioni e dispacci costituiscono tuttora fonti preziose di notizie non</font></p>
</body>
</html>