<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Hormuz trasportavano alla regione più ricca e industriosa del Fars i prodotti importati via mare (c’erano il muschio&nbsp;e il cardamomo, la cannella e il legno d’aloe, la canfora e&nbsp;le noci moscate, ma anche le porcellane cinesi), ritornano&nbsp;a Kerman, probabilmente per Tarom e Hajiabad, non lontano dai luoghi dove si trovano oggi miniere di cromo e&nbsp;dove archeologi americani hanno rintracciato abitati del&nbsp;terzo e quarto millennio avanti Cristo, e per gli altipiani&nbsp;di Baft, ai piedi del vertiginoso Kuk-i-Lalezar con i suoi&nbsp;4.800 metri d’altezza. E da Ketman ripartono, per le&nbsp;asprissime vie del deserto, in direzione no.rd-ovest; carichi di non si sa quali mercanzie, forse, da buoni negozianti&nbsp;di gioie, di qualche manciata di perle del golfo Persico,&nbsp;di turchesi di Kerman. Ma, forse, nella sacca di Marco&nbsp;c’era qualcosa che doveva diventare il simbolo della grande festa continua e frenetica della Venezia decadente di&nbsp;cinquecento anni dopo, la festa delle feste, il Carnevale:&nbsp;una maschera dagli occhi a mandorla e dal naso allungato&nbsp;fino a coprire la bocca. Ancora oggi, in luogo del tradizionale </font><font style="font-size:medium;font-family:Sylfaen, serif;font-style:italic;">shador,</font><font style="font-size:medium;font-family:Sylfaen, serif;"> il velo che l</font><font style="font-size:medium;font-family:Sylfaen, serif;font-style:italic;">’ayatollah</font><font style="font-size:medium;font-family:Sylfaen, serif;"> Khomeini ha nuovamente e veementemente imposto alle donne iraniane, le&nbsp;donne di Minab si coprono il volto con una maschera di&nbsp;cuoio esattamente identica alla </font><font style="font-size:medium;font-family:Sylfaen, serif;font-style:italic;">baùta</font><font style="font-size:medium;font-family:Sylfaen, serif;"> delle protagoniste&nbsp;dei quadri di Giandomenico Tiepolo e di Francesco Guardi,&nbsp;nonché delle avventure di un altro instancabile viaggiatore&nbsp;e narratore delle proprie vicende, Giacomo Casanova.</font></p>
<p><font style="font-size:medium;font-family:Sylfaen, serif;">113</font></p>
</body>
</html>