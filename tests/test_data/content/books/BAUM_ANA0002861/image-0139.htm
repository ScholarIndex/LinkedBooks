<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">mogli, qualora il marito fosse stato assente per più di venti giorni, di prendersene un altro (il marito, per conto&nbsp;proprio, poteva, se voleva, procurarsi un’altra moglie durante l’assenza). Per i Veneziani, avvezzi, come s’è visto,&nbsp;a lasciare le mogli sole a casa per anni e decenni, e in&nbsp;particolare per messer Nicolò, che si era risposato da poco,&nbsp;l’usanza deve avere avuto un sapore amarotico. Che ne&nbsp;sarebbe successo, della città di Venezia, se le mogli avessero avuto di queste licenze? Quanto ai mariti... Troppi&nbsp;documenti ci dimostrano come sapessero arrangiarsi, loro,&nbsp;soprattutto con le schiave: proprio messer Nicolò lascerà&nbsp;due figli naturali e nessuno se ne scandalizzerà, come nessuno si scandalizzerà dei tanti testamenti che, fino a tutto&nbsp;il Cinquecento, continueranno a beneficare i figli illegittimi nati dalle lunghe assenze di mercanti, diplomatici, capitani di mare. La gente di Pem, anticipando una sorta di&nbsp;riconoscimento dei diritti femminili, poteva rappresentare&nbsp;un rimprovero per i visitatori; ma forse, a conoscerli meglio, soltanto un’assurdità.</font></p>
<p><font style="font-size:medium;font-family:Sylfaen, serif;">Da Charchan (oggi Qiemo) i tre vanno a prender fiato nella città di Lop: « una grande città, posta all’entrata del Gran Deserto, chiamato il Deserto di Lop ». Siamo&nbsp;alle soglie del Gobi: Lop potrebbe essere Charklik, piccola oasi isolata, la più orientale della pista meridionale,&nbsp;ma c’è chi pensa, dato che Marco parla di una « grande&nbsp;città », che potesse trattarsi di Lou-lan, l’antico avamposto cinese scoperto da Sven Hedin nel 1901 ed esplorato&nbsp;da Stein, il quale, per recarvisi, aveva traversato una parte del « Gran Deserto di Lop », undici giorni di marcia&nbsp;avvolto dai venti subartici provenienti dalla Mongolia, in&nbsp;un’atmosfera così limpida che le montagne coperte di neve&nbsp;del T’ien Shan si vedevano nitidamente a 300 chilometri&nbsp;di distanza. Peccato non poter supporre che, invece dell’oscura Charklik o dell’abbandonata Lou-lan, i tre Veneziani avessero visitato Miran, ancora pochi chilometri più&nbsp;ad est. Miran rappresenta, infatti (ma né Marco, né i suoi</font></p>
<p><font style="font-size:medium;font-family:Sylfaen, serif;">140</font></p>
</body>
</html>