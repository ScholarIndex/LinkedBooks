<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Candara, sans-serif;font-weight:bold;">V.</font></p>
<p><font style="font-size:large;font-family:AngsanaUPC, serif;">IL MESSAGGIO DEL GRAN KHAN</font></p>
<p><font style="font-size:large;font-family:AngsanaUPC, serif;">1. Non era passato un anno dall’elezione di Lorenzo Tiepolo al trono dogale quando, reduci da distanze inimmaginabili, Nicolò e Maffio Polo ricomparivano inattesi&nbsp;alla ribalta del mondo occidentale, dopo circa otto anni&nbsp;di assenza. Per arrivare a Laiazzo, Ayas, sulle coste della Cilicia, nel golfo di Alessandretta, avevano cavalcato&nbsp;tre anni.</font></p>
<p><font style="font-size:large;font-family:AngsanaUPC, serif;">Se la riapparizione dei due mercanti veneziani, partiti in tutt’altra direzione tanto tempo prima, dovette suscitare qualche sorpresa, ciò che avevano da raccontare avrebbe dovuto suscitarne assai di più. Ma non sappiamo proprio se Nicolò e Maffio Polo volessero o potessero raccontare molto del loro viaggio incredibilmente lungo e del&nbsp;loro soggiorno in luoghi altrettanto incredibilmente remoti. Perché, partiti da mercanti con l’intenzione di ritornare&nbsp;provveduti d’altra mercanzia da rinegoziare per riprendere&nbsp;l’iniziativa di nuovi scambi, secondo l’eterno movimento&nbsp;circolare del commercio, ritornavano muniti di incarichi di&nbsp;cui mai si sarebbero aspettati di poter essere investiti, e&nbsp;che, piuttosto di rimetterli in contatto immediato col mondo finanziario e mercantile al quale appartenevano, li spingevano a cercare un rapporto in un’area tutta diversa, quella del potere ecclesiastico.</font></p>
<p><font style="font-size:large;font-family:AngsanaUPC, serif;">I due (se è vero ciò che Marco Polo racconta) erano stati accolti da Kubilai Khan con molta festa e con grande&nbsp;interesse. Il funzionario di Hulagu che li aveva voluti portare con sé aveva visto giusto: il Gran Khan era avidis-</font></p>
<p><font style="font-size:large;font-family:AngsanaUPC, serif;font-weight:bold;">53</font></p>
</body>
</html>