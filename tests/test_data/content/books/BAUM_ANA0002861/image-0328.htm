<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">dai Parteciaci, stirpe di dogi dal principio del IX secolo. Si chiamava Donata, ed era figlia di messer Vidal Badoer.</font></p>
<p><font style="font-size:medium;font-family:Sylfaen, serif;">Donata portava in dote alcuni stabili a San Salvador, contrada molto centrale e vicina a San Giovanni Crisostomo. Messer Vidal (Vitale) e suo fratello Marco Badoer,&nbsp;abitanti in contrada di San Paternian (l’attuale campo&nbsp;Manin), possedevano anche terreni ai Bottenighi, dov’è&nbsp;oggi Porto Marghera e, da nobili mercanti com’erano anche loro, negoziavano in rame e stagno, ed anche in zenzero, ed in pellami provenienti da Parenzo'. Non dovevano avere carattere facile; « baruffanti », li avrebbe definiti Carlo Goldoni, a quanto risulta da un curioso documento edito da A. Stussi, una deposizione resa ai giudici&nbsp;del </font><font style="font-size:medium;font-family:Sylfaen, serif;font-style:italic;">Petition</font><font style="font-size:medium;font-family:Sylfaen, serif;"> proprio nel 1299 dalla zia di Donata, Maria&nbsp;Badoer, moglie di ser Nicolò Baseggio, in termini veramente goldoniani. « Dico io Maria Baseio che... mei fradeli fasseva tal questione e tal rumor che no se li poteva&nbsp;intender, de questione ch’eli aveva insieme, et ala fine&nbsp;ser Tomado Zuliano disse: Signori, vui ve acordaré mai;&nbsp;mo’ laséve [fidatevi] en ser Nicholò et in mi che nui ve&nbsp;enderemo meio de zudisi de palazzo, e se vui andé in&nbsp;palazzo, vui saré vituperadi... » Era presente alla scenata&nbsp;anche un fratello di Donata, Pietro, detto </font><font style="font-size:medium;font-family:Sylfaen, serif;font-style:italic;">Perinzolo,</font><font style="font-size:medium;font-family:Sylfaen, serif;"> e,&nbsp;sistemata la lite, saranno stati certamente presenti ai festeggiamenti nuziali anche zia Filippa, moglie di messer Marco&nbsp;Badoer, e gli altri fratelli di Donata, Angelo, Pietro, Nicolò, e, forse, Elisabetta maritata con un Querini.</font></p>
<p><font style="font-size:medium;font-family:Sylfaen, serif;">Abbiamo visto che proprio in quell’anno 1299 le autorità avevano pensato di limitare regali e feste nuziali.&nbsp;I ventisette componenti dell’apposita commissione avevano elencato con pignoleria ciò che si poteva e non si poteva fare: niente reciproci invii di vassoi in regalo (sem-</font></p>
<p><font style="font-size:small;font-family:Sylfaen, serif;">' Cfr. </font><font style="font-size:small;font-family:Sylfaen, serif;font-style:italic;">Testi veneziani del Duecento e dei primi del Trecento,</font><font style="font-size:small;font-family:Sylfaen, serif;"> a cura di A. </font><font style="font-size:small;font-family:Sylfaen, serif;font-variant:small-caps;">Stussi, </font><font style="font-size:small;font-family:Sylfaen, serif;">Pisa 1965, doc. 19, pp. 25 ss. Ivi (doc. 16, pp. 23 ss.)&nbsp;il documento citato appresso, al testo del quale ci siamo permessi di recare qualche modesto ammodernamento.</font></p>
</body>
</html>