<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">3. Marco Polo risale ora il bacino del fiume Wei, sempre verso ovest, prima di volgere a sud per attraversare i monti Tsinling e passare, dal bacino del fiume Giallo, a&nbsp;quello dello Yang-tse-kiang, il « lungo fiume » che lui chiama </font><font style="font-size:large;font-family:AngsanaUPC, serif;font-style:italic;">Quiansui</font><font style="font-size:large;font-family:AngsanaUPC, serif;"> e che conosciamo anche col nome di « fiume&nbsp;Azzurro ». Valli, montagne, boschi segnano i confini del&nbsp;Mangi, della Cina dei Sung; zenzero, riso e frumento, ma&nbsp;anche leoni (cioè tigri) ed orsi, linci e cervi e daini e caprioli e gazzelle muschiate si trovano nella pianura dell’alta valle del fiume Han. Poi la « grande provincia di&nbsp;</font><font style="font-size:large;font-family:AngsanaUPC, serif;font-style:italic;">Sindnfu</font><font style="font-size:large;font-family:AngsanaUPC, serif;"> », il Sse-chuan, la provincia « dei Quattro Fiumi », si apre al viaggiatore: « Nel cuore dello spazio cinese, tra gli altipiani tibetani e la pianura della Cina&nbsp;orientale, tra la Cina del </font><font style="font-size:large;font-family:AngsanaUPC, serif;font-style:italic;">loess</font><font style="font-size:large;font-family:AngsanaUPC, serif;"> e la Cina meridionale, una&nbsp;fertile oasi di terra rossa » (M. Mathelin) assalita da ogni&nbsp;parte dalle montagne. 569.000 chilometri quadrati, 78&nbsp;milioni di abitanti nel 1980, una Cina diversa da ogni&nbsp;altro aspetto del subcontinente cinese, umida, verde, nuvolosa, nebbiosa. « Più dura è la strada di Shu dell’ascesa verso il cielo azzurro » scriveva Li Po, il grande poeta fiorito nell’VIII secolo. I quattro fiumi che danno il&nbsp;nome alla regione, sono i grandi torrenti che, con le loro&nbsp;acque provenienti dalle nevi eterne del Tibet, formano&nbsp;il maestoso Yang-tse-kiang. I monti detti « delle Grandi Nevi » e « dei Grandi Freddi » sbarrano la via di&nbsp;Lhasa, fino a meno di un quarto di secolo fa capitale del&nbsp;Dalai Lama, l’incarnazione di Buddha; su tutti gli altri lati&nbsp;si levano montagne dentate e aguzze, attraverso le quali lo&nbsp;Yang-tse-kiang si scava faticosamente il percorso, già imponente alla soglia dei monti Wu, dove passa tumultuoso fra&nbsp;gole profonde più di mezzo chilometro. È una terra fertilissima dove nasce di tutto e dove più che mai il contadino&nbsp;cinese si identifica con le glebe rivoltate senza posa, con i&nbsp;terrazzamenti che, talvolta, raggiungono fino a cinquanta</font></p>
</body>
</html>