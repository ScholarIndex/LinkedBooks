<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">fine anno, non gliene rimaneva un centinaio per uno, morivano come le mosche perché nessuno sapeva ferrarli e governarli a dovere. Almeno, così si diceva, ma il Veneziano ne dubitava: secondo lui, se i cavalli non campavano era colpa del clima, ma, se erano ferrati male, era&nbsp;colpa dei mercanti arabi che impedivano ai maniscalchi&nbsp;di arrivare al Coromandel proprio perché più cavalli si&nbsp;azzoppavano, più trovavano da venderne al re ed ai suoi&nbsp;fratelli.</font></p>
<p><font style="font-size:large;font-family:AngsanaUPC, serif;">Paese inverosimile: il re aveva una scorta di cosiddetti « fedeli » che lo scortavano a cavallo e godevano di molta autorità, ma, quando moriva, tutti i « fedeli » dovevano gettarsi nelle fiamme del suo rogo funebre e bruciare&nbsp;vivi assieme alla sua salma, perché se gli erano stati compagni nel mondo dovevano essergli di scorta nel mondo&nbsp;di là. Lo stesso facevano le mogli, « non proprio tutte,&nbsp;ma quelle che hanno paura di morire col loro sposo sono&nbsp;molto biasimate »: l’usanza che costringeva le vedove a&nbsp;bruciare nella pira del marito morto è durata, in India,&nbsp;fino a non moltissimi anni fa. Marco era stato testimone&nbsp;di un’altra usanza, quella che consentiva ai condannati a&nbsp;morte di uccidersi pubblicamente offrendosi in olocausto&nbsp;agli dèi, e aveva visto le vacche sacre passeggiare e lavorare la terra senza che nessuno osasse ammazzarle e mangiarle, all’infuori di una casta non identificabile che mangiava carne bovina e perciò veniva chiamata </font><font style="font-size:large;font-family:AngsanaUPC, serif;font-style:italic;">gavi,</font><font style="font-size:large;font-family:AngsanaUPC, serif;"> dalla&nbsp;radice sanscrita </font><font style="font-size:large;font-family:AngsanaUPC, serif;font-style:italic;">gav</font><font style="font-size:large;font-family:AngsanaUPC, serif;"> che designa, per l’appunto, la vacca.&nbsp;Erano stati i </font><font style="font-size:large;font-family:AngsanaUPC, serif;font-style:italic;">gavi</font><font style="font-size:large;font-family:AngsanaUPC, serif;"> ad ammazzare l’apostolo san Tommaso,&nbsp;morto di freccia in India dove si era recato a predicare il&nbsp;Vangelo del Signore Gesù.</font></p>
<p><font style="font-size:large;font-family:AngsanaUPC, serif;">La religione brahmanica, se non aveva stupito il Veneziano, ormai avvezzo a non stupirsi di nulla, gli aveva permesso molte annotazioni curiose, dal tabù (tuttora in&nbsp;vigore) che vietava l’uso della mano destra per le azioni&nbsp;meno nobili della vita quotidiana all’obbligo delle abluzioni rituali (chi non si lavava mattina e sera era tenuto</font></p>
<p><font style="font-size:large;font-family:AngsanaUPC, serif;font-weight:bold;">267</font></p>
</body>
</html>