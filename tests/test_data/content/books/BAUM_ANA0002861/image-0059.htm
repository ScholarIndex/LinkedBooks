<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">senza di un personaggio ingombrante che la Chiesa stessa, nelle persone di Clemente e del suo predecessore immediato, Urbano IV, aveva esaltato, e che, ora, pretendeva&nbsp;di esercitare sulla Chiesa e su Roma un’opprimente tutela.&nbsp;Era Carlo di Francia, conte d’Anjou: freddo, deciso, privo&nbsp;di scrupoli, avido di potere piuttosto che di gloria, sensibile al richiamo del concreto piuttosto che agli appelli della fede e del sentimento, rappresentava l’antitesi del fratello Luigi IX, il pallido, generoso idealista destinato a&nbsp;morire da Crociato invocando, nell’agonia, il nome della&nbsp;Città Santa, Gerusalemme.</font></p>
<p><font style="font-size:large;font-family:AngsanaUPC, serif;">Urbano IV aveva pensato a Carlo per scacciare definitivamente dal reame di Napoli e Sicilia la discendenza del grande nemico della Chiesa temporale, il cinico, raffinato imperatore svevo Federico II. Sul trono che era stato dei Normanni sedeva il figlio bastardo di Federico, Manfredi, cinico e raffinato come il padre, ma assai meno sagace e scaltro di lui.</font></p>
<p><font style="font-size:large;font-family:AngsanaUPC, serif;">Clemente IV aveva perfezionato l’accordo, Carlo d’An-giò era sceso in Italia, aveva disfatto e ucciso Manfredi a Benevento e si era impadronito dell’antico reame normanno del Sud. Tre anni dopo, quando il nipote legittimo di&nbsp;Federico, il giovanissimo Corradino, aveva tentato il recupero della propria legittima eredità, Carlo l’aveva sconfitto, catturato e fatto decapitare in piazza del Mercato,&nbsp;a Napoli. La tragica fine dell’ultimo degli Hohenstaufen&nbsp;aveva tolto ogni ostacolo all’intraprendenza dell’Angioino,&nbsp;il quale, mediante alleanze, matrimoni, trattati ed acquisti&nbsp;a moneta sonante, cercava di concentrare nella propria persona tutte le condizioni giuridiche e pratiche che potessero candidarlo come capo di una grande monarchia medi-terranea che unisse all’Italia meridionale ed alla Sicilia&nbsp;l’impero bizantino e quel che restava del regno crociato&nbsp;di Gerusalemme.</font></p>
<p><font style="font-size:large;font-family:AngsanaUPC, serif;">Era stato il sogno dei Normanni, un sogno naufragato due volte grazie all’intervento veneziano che aveva</font></p>
<p><font style="font-size:large;font-family:AngsanaUPC, serif;">60</font></p>
</body>
</html>