<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">più difficile ma più breve, quella dell’altopiano dell’Ust-Urt, tra il lago d’Aral ed il mar Caspio; area tuttora deserta ed impervia, senza città fino al corso dell’Amu-Dar’ja, l’Oxus dell’antichità. Certo, diciassette giorni, a compiere&nbsp;tutta quella strada, sia per la carovaniera, sia traversando&nbsp;il deserto, sembrano assai pochi.</font></p>
<p><font style="font-size:medium;font-family:Times New Roman, serif;">Compiuta la traversata, Nicolò e Maffio salutarono comunque con sollievo le mura di Buchara, « città molto&nbsp;nobile e grande ». Buchara si trovava nella parte dell’impero toccata a Ciagatai, e si era faticosamente risollevata&nbsp;da poco dalle atroci devastazioni subite nel 1220 ad opera degli eserciti mongoli. Quando Gengis Khan l’aveva investita, era una civilissima città musulmana, sede universitaria, ricca di moschee e di minareti, di laghetti e canali;&nbsp;diversamente da quelle delle grandi capitali occidentali, le&nbsp;sue vie erano lastricate e illuminate di notte. Massacrata&nbsp;la guarnigione, i Mongoli avevano scotennato e scuoiato&nbsp;vivi i prigionieri per adornarsi le faretre di scalpi e pelli&nbsp;umane, avevano violentato le donne, si erano spartiti i&nbsp;bambini, avevano scaraventato migliaia di cittadini vivi&nbsp;nei fossati della cittadella per appoggiarvi le macchine con&nbsp;le quali avevano sfondato le muraglie.</font></p>
<p><font style="font-size:medium;font-family:Times New Roman, serif;">All’arrivo dei Polo, la città era di nuovo un centro commerciale molto vivace, ma non era che una pallida ombra della metropoli che era fiorita fin dal IX secolo.</font></p>
<p><font style="font-size:medium;font-family:Times New Roman, serif;">Benché gran parte degli edifici della Buchara attuale sia posteriore all’epoca del soggiorno dei Polo, è facile&nbsp;immaginare i due Veneziani in giro per le viuzze, per i&nbsp;bazar, per le piazzette dominate dalle alte torri e dalle&nbsp;facciate variopinte delle moschee di cotto decorate da formelle di maiolica, per i mercati colmi di poponi verdi, gialli e rossi, oppure, in sosta svagata, nelle taverne affacciate&nbsp;allo stagno sonnolento che, all’ombra degli eucalipti, costituisce il centro dell’antica città. Tuttora come allora, si&nbsp;mescolano a Buchara razze e lingue diverse, campionario&nbsp;di tutta l’Asia centro-orientale: da viaggiatori avveduti, i</font></p>
<p><font style="font-size:medium;font-family:Times New Roman, serif;">35</font></p>
</body>
</html>