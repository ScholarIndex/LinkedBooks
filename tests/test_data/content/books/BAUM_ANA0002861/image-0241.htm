<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">perché poteva sempre costituire una base per l’eventuale rivincita contro l’orgoglioso Giappone. E poi, Khaidu era&nbsp;lontano, ma Nayan era vicino, pericolosamente vicino alla&nbsp;capitale dell’impero. Insomma, il problema posto dalla sollevazione di quel cugino di Kubilai (non era suo zio, come&nbsp;dice Marco, era il discendente di un fratello minore di&nbsp;Gengis Khan: era un uomo giovane, di una trentina di&nbsp;anni) era tanto grave che, nonostante la gotta, i riti, i piaceri e l’incalzare degli altri problemi, Kubilai in persona&nbsp;era sceso in campo alla testa dei suoi eserciti.</font></p>
<p><font style="font-size:large;font-family:AngsanaUPC, serif;">Era la prima volta che Kubilai andava in guerra da quando era diventato </font><font style="font-size:large;font-family:AngsanaUPC, serif;font-style:italic;">khagan,</font><font style="font-size:large;font-family:AngsanaUPC, serif;"> cioè da ventisette anni. Ma&nbsp;aveva saputo agire con prontezza ferina. In ventidue giorni, dice Marco (ma altre fonti confermano la sostanza della&nbsp;sua narrazione), aveva messo insieme trecentosessantamila&nbsp;cavalieri e centomila fanti; avrebbe potuto radunarne di&nbsp;più se avesse richiamato le truppe impegnate in Indocina&nbsp;e Birmania e se avesse sguarnito i presidi delle città cinesi,&nbsp;ma entrambe le soluzioni sarebbero state inopportune. Per&nbsp;i Mongoli, il mondo cinese rimaneva infido, c’erano troppi&nbsp;Cinesi « disleali e infedeli», cioè contrari alla dominazione mongola.</font></p>
<p><font style="font-size:large;font-family:AngsanaUPC, serif;">Il Gran Khan contava molto sul fattore sorpresa: Nayan non poteva prevedere una mobilitazione così celere, né poteva aspettarsi che il vecchio cugino malato e&nbsp;vizioso assumesse personalmente il comando. Prima di mettersi in marcia, il Gran Khan aveva consultato gli astrologi, ma, prima ancora di avere avuto il loro responso favorevole, aveva fatto bloccare tutte le comunicazioni con&nbsp;la Manciuria. Così il passaggio della sua grande armata,&nbsp;con i falconieri e i canai, con lui stesso sdraiato nel padiglione pensile in groppa a quattro elefanti, passò quasi&nbsp;inosservato. Venti giorni di marcia, e intanto Nayan, ignaro, se ne stava nella sua tenda, la maggior parte del tempo&nbsp;a letto con la moglie della quale era perdutamente innamorato.</font></p>
<p><font style="font-size:large;font-family:AngsanaUPC, serif;font-weight:bold;">242</font></p>
</body>
</html>