<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">« primo vescovo della Cristianità », il papa riconobbe solennemente Yahbhallah come patriarca d’Oriente; Rabban Sauma partecipò alle liturgie papali della settimana santa,&nbsp;fu investito dei poteri di visitatore generale di tutta la&nbsp;Cristianità e colmato di doni e di sacre reliquie. Ma quando ritornò a Tabriz, accompagnato dall’ambasciatore di&nbsp;Filippo il Bello, Gobert de Helleville, non portava ad&nbsp;Arghun nessun impegno concreto.</font></p>
<p><font style="font-size:medium;font-family:Sylfaen, serif;">Così, l’anno successivo, per ritornare alla carica, invece di un religioso, Arghun scelse un mercante, un genovese di nome Buscarello de’ Ghisolfi, e lo spedì in Europa con lettere per il papa e per i re di Francia e d’Inghilterra.&nbsp;La lettera di Arghun a Filippo il Bello si conserva ancora,&nbsp;con un’accompagnatoria di Buscarello che illustra e chiarisce le proposte </font><font style="font-size:medium;font-family:Sylfaen, serif;font-style:italic;">àeYl'ilkhan.</font><font style="font-size:medium;font-family:Sylfaen, serif;"> Il quale non parlava in nome&nbsp;proprio, ma in nome di Kubilai, annunciando l’intenzione&nbsp;di sferrare un attacco contro i Mamelucchi in Siria in gennaio del 1291 e precisando che se i re cattolici l’avessero&nbsp;appoggiato egli avrebbe dato loro Gerusalemme, ma che in&nbsp;cambio di nulla non avrebbe dato nulla.</font></p>
<p><font style="font-size:medium;font-family:Sylfaen, serif;">A questo franco parlare la Cristianità occidentale non seppe, non volle, non poté rispondere. Né seppe rispondere ad una nuova ambasceria spedita da Arghun ai primi&nbsp;del 1291 a papa Niccolò. Il destino dell’Oriente cristiano&nbsp;era segnato; tutto ciò che Kubilai ricavava da tanta attività diplomatica era la nomina di un arcivescovo cattolico&nbsp;di Pechino nella persona di un frate Francescano di notevole levatura spirituale ed umana, Giovanni da Montecorvino.</font></p>
<p><font style="font-size:medium;font-family:Sylfaen, serif;">C’è qualche indicazione che ci permetta di pensare che dietro a quell’affannoso incalzare d</font><font style="font-size:medium;font-family:Sylfaen, serif;font-style:italic;">zM’ilkhan</font><font style="font-size:medium;font-family:Sylfaen, serif;"> in nome&nbsp;del suo grande sovrano Kubilai ci fosse lo zampino dei&nbsp;Polo? Nessuna; o quasi. Certo, se Kubilai si era fatto illusioni quando aveva affidato loro, molti anni prima, l’incarico di avviare un dialogo col papa, ogni illusione, già&nbsp;sopita nel lungo silenzio, doveva essere caduta vedendo</font></p>
</body>
</html>