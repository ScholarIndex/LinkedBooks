<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Spediti a Cipro quanti più bambini e donne avevano potuto, i difensori avevano combattuto all’ultimo sangue. Templari, Veneziani e Pisani avevano fatto prodigi di valore, ma il 18 maggio 1291 le orde inferocite dei soldati&nbsp;di al-Ashraf erano penetrate in città. Se c’erano stati atti&nbsp;di crudeltà o di slealtà da parte cristiana, i musulmani li&nbsp;avevano ripagati con interessi moltiplicati, donne e ragazzi erano stati seviziati e violentati, i difensori che si erano arresi erano stati massacrati contro ogni patto o giuramento. La sorte degli uccisi era sembrata felice ai sopravvissuti, venduti schiavi in tanta quantità che, sul&nbsp;mercato di Damasco, una ragazza cristiana non costava&nbsp;che una dracma.</font></p>
<p><font style="font-size:medium;font-family:Sylfaen, serif;">Al-Ashraf aveva ordinato la cancellazione di Acri dalla faccia della terra. La capitale </font><font style="font-size:medium;font-family:Sylfaen, serif;font-style:italic;">àzWOultremer</font><font style="font-size:medium;font-family:Sylfaen, serif;"> cristiano, dove Marco aveva sostato all’andata, era stata demolita&nbsp;sistematicamente, pezzo per pezzo. Intanto, Tiro era caduta senza difendersi. A Sidone, invece, i Templari si&nbsp;erano difesi a lungo ma, vista la partita perduta, erano&nbsp;riparati a Tortosa mentre i difensori di Beirut erano fuggiti a Cipro. Il 30 luglio 1291, al-Ashraf aveva preso&nbsp;Haifa e incendiato i conventi del monte Carmelo, il 3&nbsp;agosto i Templari avevano dovuto abbandonare anche&nbsp;Tortosa, il 14 agosto era stata la volta di Athlit. Ma rimanevano ancora ostinatamente aggrappati, i Templari,&nbsp;al fortino di Ruad, su un isolotto 2 miglia al largo di&nbsp;Tortosa; ci sarebbero rimasti fino al 1303, e soltanto le&nbsp;tristi vicende dell’ordine li avrebbero costretti ad abbandonare quell’ultimo microscopico scoglio cristiano in&nbsp;Levante.</font></p>
<p><font style="font-size:medium;font-family:Sylfaen, serif;">Per </font><font style="font-size:medium;font-family:Sylfaen, serif;font-style:italic;">VOultremer,</font><font style="font-size:medium;font-family:Sylfaen, serif;"> era finita per sempre. Magra consolazione poteva essere la sorte degli ultimi Assassini, gli Ismailiti di Siria. A sterminarli aveva pensato Baibars,&nbsp;che aveva soppresso i </font><font style="font-size:medium;font-family:Sylfaen, serif;font-style:italic;">fida'i</font><font style="font-size:medium;font-family:Sylfaen, serif;"> superstiti e raso al suolo i&nbsp;loro castelli.</font></p>
<p><font style="font-size:medium;font-family:Sylfaen, serif;">284</font></p>
</body>
</html>