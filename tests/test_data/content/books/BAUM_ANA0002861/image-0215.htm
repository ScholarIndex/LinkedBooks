<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">di rocce dalle forme stravaganti, di sentieri sinuosi, di collinette, di stagni popolati di pesci dorati e argentati. Quando Marco era venuto a Hang-chou, il palazzo imperiale, abitato dal viceré mongolo, era parzialmente in rovina, ma un vecchio gentiluomo che era stato alla corte degli imperatori Sung l’aveva accompagnato a visitarlo e gli aveva&nbsp;fatto da cicerone, rievocando gli antichi splendori. Al di&nbsp;là della muraglia altissima, del perimetro di 10 miglia, sorgevano i padiglioni alti e spaziosi, dai tetti sostenuti da&nbsp;colonne finemente pitturate in oro e azzurro. Il padiglione&nbsp;principale aveva colonne dorate e soffitti riccamente ornati; i muri interni erano affrescati e gli affreschi raccontavano le storie degli antichi sovrani, e raffiguravano bestie&nbsp;e uccelli, cavalieri e dame, « e molte cose meravigliose ».&nbsp;Là, ogni anno, l’imperatore teneva banchetti di straordinaria magnificenza; gli invitati non erano soltanto dignitari,&nbsp;ma anche mercanti e maestri artigiani « di maggior conto »,&nbsp;fino a diecimila persone alla volta. Ma al di là dell’area di&nbsp;rappresentanza, c’erano gli appartamenti privati comunicanti col lago mediante un lungo corridoio coperto, e i&nbsp;giardini, dove l’imperatore « andava a diporto con le sue&nbsp;damigelle, parte in carretta e parte a cavallo, e non vi entrava alcun uomo ». Le ragazze correvano, assieme ai cani,&nbsp;a caccia dei caprioli, delle lepri, dei cervi e dei daini; quando erano stanche, si svestivano nei boschetti affacciati sugli stagni, e, nude, si bagnavano e nuotavano sotto gli occhi del sovrano che « con grandissimo piacere le stava a&nbsp;vedere ».</font></p>
<p><font style="font-size:medium;font-family:Sylfaen, serif;">Le fonti cinesi non confermano questi spassi ma non li escludono, e descrivono molti particolari dei giardini,&nbsp;la collina artificiale coperta di pini e di bambù al riparo&nbsp;dai calori estivi, il « palazzo del Freddo » tutto di tronchi&nbsp;di pino del Giappone bianchi come avorio, le cascatelle&nbsp;che ricadevano nei laghi fioriti di ninfee bianche e rosse,&nbsp;e, nel cortile del palazzo, i vasi colmi di gelsomini, di orchidee, di fiori di cannella e di altri fiori esotici, i profu-</font></p>
<p><font style="font-size:medium;font-family:Sylfaen, serif;">216</font></p>
</body>
</html>