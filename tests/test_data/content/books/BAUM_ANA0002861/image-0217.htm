<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">fiume Giallo con lo Yang-tse-kiang. La guerra e la decadenza dell’impero meridionale avevano danneggiato molto i tronchi già esistenti di questo sistema di canali navigabili&nbsp;che collegava i grandi fiumi tra loro e col mare. Ora si trattava di riattivarlo, e di collegarlo con Ta-tu, Khanbaliq,&nbsp;Pechino, la capitale della dinastia mongola dei Chuan,&nbsp;punto di partenza e di arrivo della miglior parte del traffico dell’impero.</font></p>
<p><font style="font-size:large;font-family:AngsanaUPC, serif;">Dalla regione di Hang-chou (una sola delle nove province dell’ex impero Sung) il tesoro di Kubilai ricavava, a detta di Marco, 5.600.000 saggi d’oro all’anno, Un saggio corrisponde, come s’è detto, a grammi 4,72: l’entrata&nbsp;sarebbe stata, dunque, di oltre 26 tonnellate d’oro all’anno, una cifra rispettabile anche per i nostri giorni.</font></p>
<p><font style="font-size:large;font-family:AngsanaUPC, serif;">La conquista mongola aveva reso più facile l’accesso alla Cina ed i viaggi dalla Cina anche per via di terra, ma&nbsp;chi se ne avvantaggiava erano, prima di tutto, i mercanti&nbsp;musulmani, persiani specialmente, o centro-asiatici, ma anche arabo-mesopotamici; e i padroni mongoli, naturalmente, che ritraevano larghi utili dai prestiti ad alto interesse&nbsp;che fornivano ai mercanti, oltre che dallo sfruttamento della terra cinese, delle miniere cinesi, delle saline cinesi e&nbsp;dell’artigianato cinese.</font></p>
<p><font style="font-size:large;font-family:AngsanaUPC, serif;">Sembra che molte delle missioni affidate a Marco da Kubilai riguardassero, piuttosto che la politica, l’economia;&nbsp;in particolare, sembra che più volte si trattasse di questioni connesse col monopolio del sale e che per tre anni di&nbsp;seguito Marco abbia dovuto trattenersi a Hang-chou, a&nbsp;nord della confluenza del Canale Imperiale con lo Yang-tse-kiang, in qualità di soprastante o dirigente dell’amministrazione del sale in quella provincia, che del sale era&nbsp;la massima produttrice di tutta la Cina. Siamo nel Kiang-su, la ricca provincia nella quale già sorgeva Nanchino e doveva sorgere più tardi Shanghai; a breve distanza (una giornata appena), presso la città che Marco chiama&nbsp;</font><font style="font-size:large;font-family:AngsanaUPC, serif;font-style:italic;">Cinghi,</font><font style="font-size:large;font-family:AngsanaUPC, serif;"> c’erano le più grandi saline dell’impero, e a sole</font></p>
<p><font style="font-size:large;font-family:AngsanaUPC, serif;font-weight:bold;">218</font></p>
</body>
</html>