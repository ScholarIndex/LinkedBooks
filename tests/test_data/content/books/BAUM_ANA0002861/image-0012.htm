<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">puntualmente nel corso dell’anno 1261. Ma i Polo erano già lontani: vedendo le cose peggiorare ogni giorno, e&nbsp;l’imperatore Baldovino II costretto, dopo l’ennesimo appello senza seguito alle potenze cattoliche, a vendere il&nbsp;piombo dei tetti del palazzo di Blacherne e ad impegnare&nbsp;ai banchieri le ultime reliquie rimaste e persino il proprio figlio pur di cavarne danaro per difendersi, si erano&nbsp;imbarcati alla volta di Soldaia, sulla costa meridionale&nbsp;della Crimea, dov’era una diramazione della « fraterna&nbsp;compagnia », la ditta familiare nella quale, con ogni verosimiglianza, Marco il vecchio (probabilmente il più anziano dei tre) figurava come una specie di amministratore&nbsp;delegato.</font></p>
<p><font style="font-size:medium;font-family:Sylfaen, serif;">Soldaia, l’odierna Sudak, era una piacevole cittadina, abitata in prevalenza da Greci di religione ortodossa; vi&nbsp;risiedevano anche parecchi « Latini » per lo più commercianti, e c’era un convento di frati Francescani. Non lontana da Caffa, futuro centro di espansione genovese, e dell’odierna Yalta, si trova proprio allo sbocco di una fertile&nbsp;vallata coperta di vigneti: è uno dei luoghi nei quali, oggi,&nbsp;trascorrono le loro vacanze al sole gli alti burocrati del&nbsp;Cremlino. Marco il vecchio vi possedeva ancora nel 1280&nbsp;una casa nella quale vivevano suo figlio Nicolò e, assieme&nbsp;al marito, Castello degli Amici, sua figlia Maroca. Ma è&nbsp;certo che i Polo non avevano affrontato la traversata, col&nbsp;rischio di essere catturati da qualche corsaro al servizio&nbsp;di Michele Paleólogo o, magari, dell’altro monarca greco&nbsp;che si era insediato a Trebisonda, per godersi il mite clima&nbsp;della Crimea.</font></p>
<p><font style="font-size:medium;font-family:Sylfaen, serif;">Nel 1171, quando Manuele Comneno aveva fatto arrestare i Veneziani in tutto l’impero, molti mercanti erano stati spogliati di tutto ciò che avevano investito in Levante: non appena riacquistata la libertà, avevano lasciato al Comune il compito di rivendicare i loro beni, ma,&nbsp;loro, si erano subito messi alla ricerca di nuovi capitali e&nbsp;di nuovi mercati. Così aveva fatto quel Romano Mairano</font></p>
<p><font style="font-size:medium;font-family:Sylfaen, serif;font-weight:bold;">13</font></p>
</body>
</html>