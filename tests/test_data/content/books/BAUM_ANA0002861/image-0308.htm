<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">punto della detta corte del Millioni, che riferiva l’averlo inteso ancor lui da suo padre, ed avo; e d’alcuni altri vecchi uomini suoi vicini) s’immaginarono di far un tratto&nbsp;[un gesto] col qual in un istesso tempo ricuperassero e&nbsp;la conoscenza dei suoi e l’onor di tutta la città, che fu&nbsp;in questo modo. Che, invitati molti parenti ad un convito, qual vollero che fosse preparato onoratissimo, e con&nbsp;molta magnificenza nella sua [loro] casa, e, venuta l’ora&nbsp;del sedere a tavola, uscirono fuori di camera, tutti e tre&nbsp;vestiti di raso cremosino in veste lunghe, come s’usava&nbsp;in quei tempi, fino a terra. E data l’acqua alle mani, e&nbsp;fatti seder gli altri, spogliatesi le dette vesti, se ne misero&nbsp;altre di damasco cremosino, e le prime di suo ordine furono tagliate in pezzi e divise fra li servitori. Dapoi, mangiate alcune vivande, tornarono di nuovo a vestirsi di velluto cremosino, e posti di nuovo a tavola, le veste seconde furono divise fra li servitori. E in fine del convito il&nbsp;símil fecero di quelle di velluto, avendosi poi rivestiti nell’abito de panni consueti che usavano tutti gli altri. Questa cosa fece maravigliare, anzi restar come attoniti tutti&nbsp;gl’invitati. Ma, tolti via li mantili, e fatti andar fuori della sala tutti i servitori, messer Marco, come il più giovane, levato dalla tavola, andò in una delle camere, e portò&nbsp;fuori le tre veste di panno grosso tristo, con le quali erano venuti a casa. E quivi, con alcuni coltelli taglienti, cominciarono a discucir alcuni orli e cuciture doppie e cavar&nbsp;fuori gioie preciosissime in gran quantità, cioè rubini, sa-phiri [ zaffiri ], carboni [ carbonchi ], diamanti e smeraldi che&nbsp;in cadauna di dette vesti erano stati cuciti con molto artificio, e in maniera che alcuno non si averia potuto immaginare che ivi fussero state. Perché, al partir dal gran&nbsp;Cane, tutte le ricchezze che egli aveva loro donate cambiarono in tanti rubini, smeraldi e altre gioie, sapendo&nbsp;certo che, se altrimenti avessero fatto, per sì lungo, difficile ed estremo cammino non saria mai stato possibile&nbsp;che seco avessero potuto portar tanto oro. Or questa di-</font></p>
<p><font style="font-size:medium;font-family:Times New Roman, serif;">309</font></p>
</body>
</html>