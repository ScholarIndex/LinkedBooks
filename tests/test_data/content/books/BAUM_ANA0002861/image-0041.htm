<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">vazione dei cibi, veniva stivata nei grandi magazzini che, ricostruiti nei secoli successivi, esistono ancora proprio sulle Zattere, tra la chiesa dello Spirito Santo e la punta della&nbsp;Dogana da Mar.</font></p>
<p><font style="font-size:medium;font-family:Sylfaen, serif;">Ma, per vedere navi, marinai e mercanti, non c’era bisogno di andare sulle Zattere, né alla punta della Dogana da Mar, dove però sembra non facessero ancora sosta&nbsp;i carichi marittimi per il disbrigo delle pratiche daziarie&nbsp;e doganali (la dogana marittima pare fosse a Rialto, dove&nbsp;doveva rimanere per secoli quella di terra, che si occupava dei carichi provenienti dalla terraferma anch’essi&nbsp;per via d’acqua, dal momento che Venezia insulare non&nbsp;era congiunta al continente da nessun tipo di ponte o&nbsp;viadotto). Interrotto soltanto dal ponte di Rialto, fatto&nbsp;di legno e apribile nel mezzo per lasciar posto alle alberature navali, il Canal Grande era tutto un porto, dove·&nbsp;le imbarcazioni mercantili approdavano direttamente ai&nbsp;vari palazzi-fondaci. Di quel tempo, ne rimangono assai&nbsp;pochi a specchio del Canalazzo: il cosiddetto Fondaco&nbsp;dei Turchi, assassinato da uno spericolato restauro ottocentesco, il palazzo Da Mosto ai SS. Apostoli, ca’ Farsetti, ora sede municipale come l’adiacente palazzo Lo-redan, che, nel Trecento, apparterrà a ser Federico Corner, grandissimo mercante, industriale e finanziere, e i&nbsp;palazzotti poi Barzizza e Busenello a San Silvestro, e&nbsp;Dona </font><font style="font-size:medium;font-family:Sylfaen, serif;font-style:italic;">della Madone ta</font><font style="font-size:medium;font-family:Sylfaen, serif;"> a San Polo. Erano architetture di&nbsp;impianto bizantino, ornate da arcate bizantine, alle quali, però, incominciavano ad aggiungersi archetti a sesto&nbsp;acuto di derivazione araba; il gotico si affermerà soltanto&nbsp;nel secolo successivo.</font></p>
<p><font style="font-size:medium;font-family:Sylfaen, serif;">Così, in quella Venezia che stava vivendo una continua ascesa verso il suo momento più splendido, non era punto difficile ad un ragazzo vedere e conoscere persone&nbsp;d’ogni razza e d’ogni provenienza, oltre ai tanti Veneziani&nbsp;reduci da viaggi remoti. Bastava andare a Rialto, dove, di&nbsp;qua e di là dal ponte, fiorivano commercio, navigazione,</font></p>
<p><font style="font-size:medium;font-family:Palatino Linotype, serif;font-weight:bold;">42</font></p>
</body>
</html>