<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">ad una malattia polmonare; fonti arabe accennano, del resto, a epidemie, proprio in quel torno di tempo, nell’area del Mediterraneo orientale. Il recupero della salute giustificherebbe da solo l’entusiasmo di Marco per quella regione che presenta volti diversi, dai verzieri di Faizabad&nbsp;colmi di frutta alle altissime montagne dove borghi fortificati si arroccano « in luoghi fortissimi » e dove la lunga,&nbsp;faticosa salita è compensata dai « vasti pianori, dove abbondano le erbe e le piante, dove le acque sorgive, copiose e purissime, si rovesciano come fiumi giù pei dirupi ».&nbsp;I cavalli vi sono eccellenti (Marco accenna alla leggenda&nbsp;dei discendenti di Bucefalo, il mitico cavallo di Alessandro Magno), i falconi ottimi e velocissimi, i montoni selvatici innumerevoli, gli uomini sono brava gente, buoni&nbsp;arcieri e buoni cacciatori. Hanno soltanto una dichiarata&nbsp;inclinazione per le donne di natiche grosse, tanto che le&nbsp;« dame » portano brache di sessanta, di ottanta braccia di&nbsp;stoffa di cotone ripiegate in guisa da dar loro il pregio di un&nbsp;grosso deretano. Val forse la pena di ricordare la moda&nbsp;dei </font><font style="font-size:large;font-family:AngsanaUPC, serif;font-style:italic;">culs de Paris,</font><font style="font-size:large;font-family:AngsanaUPC, serif;"> i cuscinetti che cent’anni fa le signore&nbsp;della buona borghesia europea infilavano sotto le gonne&nbsp;per arricchire le proprie rotondità posteriori?</font></p>
<p><font style="font-size:large;font-family:AngsanaUPC, serif;">Buon figlio di mercanti di gioie, Marco ammira i rubini balasci, una variante della pietra preziosa detta spinello, molto apprezzata a Venezia ed in tutto il mondo occidentale, qui tanto copiosa che lo Stato esercita un severo monopolio sull’estrazione e sul commercio, ad evitare che la saturazione del mercato ne diminuisca il valore.&nbsp;Probabilmente i Polo avranno fatto del loro meglio per&nbsp;comprare qualche bella pietra, balasci ma anche zaffiri che&nbsp;si scavavano nel profondo delle rocce. Quanto ai lapislazzuli, usati in tintoria ma soprattutto in pittura per l’azzurro, al rame, al piombo ed all’argento, tutti questi prodotti&nbsp;arricchiscono ancora oggi quel territorio spartito fra l’Afghanistan e l’Unione Sovietica, Repubblica Popolare del&nbsp;Tadjikistan.</font></p>
</body>
</html>