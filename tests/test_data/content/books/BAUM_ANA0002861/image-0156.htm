<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">deva un tempo, è uno dei più antichi simboli di Gesù nell’Eucaristia). Dei nestoriani che i Polo avevano incontrato nel bacino del Tarim, l’islamizzazione aveva fatto dei cittadini di seconda categoria; anche fra Guglielmo li aveva&nbsp;visti scansare dai </font><font style="font-size:large;font-family:AngsanaUPC, serif;font-style:italic;">Saraceni</font><font style="font-size:large;font-family:AngsanaUPC, serif;"> come appestati (i musulmani&nbsp;non volevano nemmeno parlarne e si « scandalizzavano »&nbsp;quando lui ne chiedeva notizie). Qui, invece, dove persino&nbsp;il sovrano locale era cristiano, la loro condizione era migliore. Certamente i tre Veneziani avranno potuto assistere ad una Messa nestoriana, celebrata in siriano (era la&nbsp;lingua ecclesiastica, come, fino al concilio Vaticano II, il&nbsp;latino per la Chiesa romana, e né preti, né fedeli ne capivano nulla: « cantano » diceva fra Guglielmo da Rubruck&nbsp;« come i nostri monaci che non sanno la grammatica ») da&nbsp;preti sposati, anzi, qualche volta, addirittura poligami.&nbsp;Dato che il vescovo, residente a Ch’ang-an, visitava le sue&nbsp;greggi a stento una volta in cinquantanni, gli facevano ordinare sacerdoti bambini piccolissimi, anzi, addirittura in&nbsp;fasce, così che quasi tutti i nestoriani di sesso maschile si&nbsp;trovavano ad essere preti. In chiesa, poche immagini: fra&nbsp;Guglielmo aveva visto figure alate « come san Michele »,&nbsp;e figure di vescovi benedicenti; i fedeli che vi entravano&nbsp;si lavavano i piedi come i musulmani, si prosternavano&nbsp;battendo la fronte in terra, toccavano tutte le sante icone&nbsp;baciando ogni volta le dita che le avevano toccate, e poi&nbsp;si stringevano la mano fra loro.</font></p>
<p><font style="font-size:large;font-family:AngsanaUPC, serif;">Più oltre nel viaggio, però, l’islamizzazione serpeggiante era ricomparsa, nei monti a nord-est di Pechino, dove Marco aveva potuto notare la presenza di miniere&nbsp;d’argento e di un’importante industria militare. Ma, di lì&nbsp;a poco, la presenza del Gran Khan era andata facendosi&nbsp;più incombente e reale: a Ciagannor, sul lago Bianco, c’era&nbsp;un grande palazzo dove Kubilai si recava volentieri di&nbsp;tanto in tanto, attirato dalla gran quantità di cacciagione,&nbsp;cigni sui laghi e sui torrenti, e fagiani, pernici e gru di cinque specie diverse, alcune nere e grandissime o bianche</font></p>
<p><font style="font-size:large;font-family:AngsanaUPC, serif;font-weight:bold;">157</font></p>
</body>
</html>