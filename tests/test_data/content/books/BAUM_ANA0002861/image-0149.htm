<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">soltanto politiche e diplomatiche. Ma perché usare il futuro? Le relazioni dei </font><font style="font-size:large;font-family:AngsanaUPC, serif;font-style:italic;">baili</font><font style="font-size:large;font-family:AngsanaUPC, serif;"> veneziani in Oriente erano già incominciate ad arrivare al Consiglio dei rogati. Per quanto ristretti fossero i loro orizzonti rispetto ai suoi, erano&nbsp;già modelli ai quali il giovane viaggiatore veneziano poteva ispirarsi, se non altro nella sistematicità e nell’accuratezza della ricerca.</font></p>
<p><font style="font-size:large;font-family:AngsanaUPC, serif;">Ci piace dunque immaginare Marco di nuovo in sella, questa volta diretto verso il Nord. La sua escursione ha&nbsp;uno scopo puramente conoscitivo: sapere qualcosa di più&nbsp;dei Mongoli e della stirpe che regna su di loro, la stirpe&nbsp;del gran Gengis Khan, alla quale appartiene quel benedetto Kubilai che fa sospirare ai tre Veneziani, dopo tre anni&nbsp;che viaggiano tra nevi e deserti, il permesso di vederlo&nbsp;finalmente in persona.</font></p>
<p><font style="font-size:large;font-family:AngsanaUPC, serif;">È da pensare che Marco non arrivasse più in là della città che egli chiama </font><font style="font-size:large;font-family:AngsanaUPC, serif;font-style:italic;">Ezina,</font><font style="font-size:large;font-family:AngsanaUPC, serif;"> e che dovrebbe essere Kara-khoto, la « città nera », l’immensa città fortificata che&nbsp;l’esploratore russo Koslov ha scoperto nel 1908, circondata da dune di sabbia alte quanto le antiche mura che la&nbsp;cingono. L’archeologo americano Langdon Warner, che&nbsp;l’ha visitata nel novembre 1924, descrive il proprio ingresso per la grande porta d’Oriente, la stessa per la quale doveva essere entrato Marco, come un’esperienza straordinaria. La « città nera » sarà conquistata e devastata quasi cent’anni dopo la visita di Marco dar; un esercito cinese&nbsp;che, per aver ragione della sua resistenza, devierà le acque del fiume Etsin-gol con migliaia di sacchi di sabbia del&nbsp;deserto. Riempiti i pozzi inariditi con i propri tesori, il&nbsp;re Kara-tsiai-tsun affronterà la morte in una sortita disperata.</font></p>
<p><font style="font-size:large;font-family:AngsanaUPC, serif;">Da Karakhoto partiva la carovaniera per Karakorum, l’antico accampamento di Gengis Khan, divenuto, sotto&nbsp;il suo successore Ogodei, una importante capitale. È improbabile che Marco ci sia potuto andare: era un viaggio&nbsp;di quaranta giorni almeno, in terre deserte anche se rie-</font></p>
</body>
</html>