<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">ornate. Marco diventa lirico quando ricorda l’abilità di queste donne: « Gli stranieri che si sono divertiti una&nbsp;volta con loro restano come fuori di sé, e sono talmente&nbsp;conquistati dalla loro dolcezza e dal loro fascino che non&nbsp;possono dimenticarle mai più... e una volta ritornati a casa&nbsp;raccontano che sono stati a Chinsai, cioè nella città del&nbsp;Cielo, e non aspettano altro che l’ora di poterci ritornare ».</font></p>
<p><font style="font-size:medium;font-family:Sylfaen, serif;">Abilità verbale: le cortigiane di Chinsai sanno adulare i clienti con parole garbate, adatte alla personalità di ciascuno di loro, Ma anche abilità fisica: « La Cina, come&nbsp;l’India, aveva una lunga tradizione in materia di tecniche&nbsp;sessuali » (J. Gernet), e anche se i tabù che hanno sinora&nbsp;circondato gli studi sul sesso e sulla sessualità ci impediscono di saperne molto, è certo che tali tecniche avevano&nbsp;radici mistico-esoteriche legate ad antiche concezioni taoïste ed alla variante magica delle fede buddista (il cosiddetto tantrismo), la stessa che muoveva le coppe alla mensa del Gran Khan. L’entusiasmo di Marco per le cortigiane&nbsp;di Chinsai non gli impediva però di attribuire, secondo una&nbsp;concezione moralistica tipicamente occidentale, all’eccessiva licenza sessuale, alla « lussuria », gran parte della responsabilità della decadenza dell’impero Sung e della sua conquista da parte dei rudi e austeri Mongoli. Secondo lui,&nbsp;i Cinesi del Mangi avevano adottato in pieno la filosofia&nbsp;del “non facciamo la guerra, facciamo l’amore”, e perciò&nbsp;avevano trascurato gli esercizi guerreschi al punto da non&nbsp;sapersi difendere, benché le caratteristiche del loro territorio rendessero praticamente inespugnabili le città se appena appena fossero state difese. Di questo rapporto causa-effetto, tanto spesso invocato di fronte a catastrofi di&nbsp;popoli e di paesi (è l’accusa rivolta dagli storici moralisti ai&nbsp;</font><font style="font-size:medium;font-family:Sylfaen, serif;font-style:italic;">frolli</font><font style="font-size:medium;font-family:Sylfaen, serif;"> Veneziani del Settecento dopo la caduta della Repubblica di San Marco; è la rampogna del maresciallo Pétain&nbsp;ai Francesi sconfitti da Hitler per colpa </font><font style="font-size:medium;font-family:Sylfaen, serif;font-style:italic;">àeWesprit de jouissance</font><font style="font-size:medium;font-family:Sylfaen, serif;">), c’è sempre da diffidare. Se l’ultimo imperatore adulto del Mangi « non si occupava che di donne » e aveva</font></p>
<p><font style="font-size:medium;font-family:Sylfaen, serif;">212</font></p>
</body>
</html>