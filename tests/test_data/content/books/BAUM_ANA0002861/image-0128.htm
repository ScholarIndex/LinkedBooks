<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">serba ancora oggi grandiosi monumenti buddisti, aveva scalato i passi dell’Hindukush ed era giunto in una regione che si potrebbe anche identificare col </font><font style="font-size:medium;font-family:Sylfaen, serif;font-style:italic;">Fasciai</font><font style="font-size:medium;font-family:Sylfaen, serif;"> di Marco Polo,&nbsp;la regione di Jalalabad, che aveva trovato ricca di monasteri ma povera di vocazioni monacali. Di là, passando per&nbsp;Peshawar, capitale in rovina di quello che era stato il reame « barbarico » a sfondo culturale greco-buddista al quale apparteneva il Gandhara, era arrivato al Kashmir. Qui,&nbsp;dove il clima era « freddo ma non ventoso » e la gente, vestita di pelli, era « leggera e frivola, d’animo lieve&nbsp;e pusillanime », aveva potuto ammirare i monumenti votivi costruiti fin dal tempo di re Asoka, il monarca che,&nbsp;convertito al buddismo verso la metà del III secolo avanti&nbsp;Cristo, ne aveva promosso la diffusione in tutta l’India.&nbsp;C’erano cinquemila monaci in un centinaio di conventi e,&nbsp;a Srinagar, il re in persona gli era venuto incontro con un&nbsp;corteggio di elefanti e gli aveva messo a disposizione venti&nbsp;scribi per la copiatura dei manoscritti religiosi.</font></p>
<p><font style="font-size:medium;font-family:Sylfaen, serif;">L’eco del viaggio di Hsuan-tsang sembra vibrare nelle impressioni di Marco sui monaci buddisti del Kashmir, gli eremiti, che fanno grandi astinenze, sono castissimi e&nbsp;si guardano « con incredibile scrupolosità dal peccare contro la loro fede », i monaci che « conducono rigidissima&nbsp;vita » nelle loro « abbazie » e « portano tonsura come i&nbsp;nostri domenicani ed i nostri frati minori ». Poiché la religione vieta agli abitanti di uccidere animali e di spargere&nbsp;sangue, ma non di mangiar carne, alla macellazione pensano « alcuni saraceni ». A proposito di Saraceni, vien da&nbsp;pensare che una parte almeno dell’antipatia che Marco&nbsp;dimostra in più occasioni per l’Islam e per i suoi seguaci&nbsp;derivi proprio dal contrasto tra l’osservanza religiosa dei&nbsp;buddisti e le molte dimostrazioni d’incuranza dei precetti&nbsp;del Corano da parte dei musulmani da lui incontrati per&nbsp;viaggio.</font></p>
<p><font style="font-size:medium;font-family:Sylfaen, serif;">Dopo quell’anno beato trascorso, a quanto si può immaginare, a pesca, a caccia, ad uccellare con i falconi, ad</font></p>
<p><font style="font-size:medium;font-family:Sylfaen, serif;">129</font></p>
</body>
</html>