<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">gri (lui le chiama sempre leoni), così aggressive da balzare dalle rive a bordo delle barche o di raggiungerle addirittura a nuoto per afferrare un uomo e portarselo via, a&nbsp;divorarselo a terra. Quando devono dormire a bordo, i&nbsp;naviganti sono costretti ad ancorare in mezzo al corso&nbsp;del fiume.</font></p>
<p><font style="font-size:medium;font-family:Sylfaen, serif;">Per Cheng-tu e per altre città, ripercorrendo, con qualche variante, il percorso dell’andata, Marco rientra finalmente a Pechino col suo carico di impressioni e di informazioni sulle città e sulle campagne, sugli abitanti e sulle loro attività, sulle usanze e sulle tradizioni locali, sulla&nbsp;flora e sulla fauna, soprattutto sui prodotti del suolo, diligentemente annotati e valutati. Da buon mercante, ha accuratamente rilevato qualità e tipi delle monete (si tratti&nbsp;della carta stampata del Gran Khan), o di coralli, o di porcellane, o dei bastoni sui quali gli abitanti dello </font><font style="font-size:medium;font-family:Sylfaen, serif;font-style:italic;">Zardandan&nbsp;</font><font style="font-size:medium;font-family:Sylfaen, serif;">segnano i loro guadagni, o dei pani di sale. Più di ogni altro minerale, ed anche più dei panni e delle spezie, mercanzie fondamentali dell’attività commerciale dei Veneziani, il sale continua ad essere, per lui, il prodotto principe. Occorre ricordare ancora che i primi abitanti delle&nbsp;lagune venete erano funzionari e lavoratori del monopolio&nbsp;romano di sale, e che sul sale Venezia aveva costruito la&nbsp;propria ricchezza e la propria potenza?</font></p>
<p><font style="font-size:medium;font-family:Sylfaen, serif;">198</font></p>
</body>
</html>