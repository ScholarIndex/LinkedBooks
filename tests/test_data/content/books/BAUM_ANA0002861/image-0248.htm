<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">nostri antenati ». Poi si lasciarono indurre a mostrare ai due Veneziani il loro tempio, e là Marco e Maffio poterono&nbsp;vedere tre figure dipinte, tre immagini che raffiguravano&nbsp;« tre dei settanta discepoli di Gesù che si erano sparsi pel&nbsp;mondo a predicare la buona novella ». E i membri della&nbsp;comunità confessarono che da quei tre discepoli di Gesù&nbsp;i loro antenati avevano appreso la religione che praticavano, e che conservavano quella fede da settecento anni,&nbsp;ma, per mancanza di chi gliela insegnasse, ne ignoravano&nbsp;gli elementi fondamentali.</font></p>
<p><font style="font-size:medium;font-family:Sylfaen, serif;">Forse nell’animo dei due Veneziani risuonarono gli echi della voce lontana di papa Gregorio che scandiva la&nbsp;benedizione apostolica alla vigilia della loro immersione&nbsp;nelle sconfinate distanze del mondo asiatico. Non erano&nbsp;partiti tutt’e tre come componenti di una missione papale,&nbsp;muniti di credenziali del successore del principe degli apostoli? Comunque, fu una scena, per loro, commovente:&nbsp;« Siete Cristiani, anche noi siamo Cristiani ». Ma c’era di&nbsp;mezzo un bel po’ di guai, perché bisognava che la comunità si mettesse subito in regola col </font><font style="font-size:medium;font-family:Sylfaen, serif;font-style:italic;">Chung fu-chou,</font><font style="font-size:medium;font-family:Sylfaen, serif;"> il dipartimento per gli affari cristiani del ministero dei culti&nbsp;di Sua Maestà Kubilai. I due Veneziani offrirono i loro&nbsp;buoni uffici per appianare quella che, senza dubbio, era&nbsp;una “grana”: le comunità cristiane, come tutte quelle di&nbsp;ogni altra religione, dovevano essere registrate sotto pene&nbsp;severe, e la comunità di Fu-chou, come inadempiente, rischiava grossi guai. Fatto sta che i capi della comunità&nbsp;andarono con i due Polo a Khanbaliq, alla corte di Kubilai, e là le faccende risultarono (come si addice agli affari che finiscono nelle grinfie di un ministero) assai più&nbsp;complicate di come i Polo le vedevano. Ci fu addirittura&nbsp;una disputa, alla presenza di Kubilai, tra il direttore del&nbsp;dipartimento affari cristiani e il direttore del dipartimento&nbsp;affari buddisti, il quale sosteneva che quelli di Fu-chou erano soggetti alla sua giurisdizione. Fu un « grande dibattito </font><font style="font-size:medium;font-family:Sylfaen, serif;font-style:italic;">»</font><font style="font-size:medium;font-family:Sylfaen, serif;"> che finì col mandare in bestia il Gran Khan, il quale</font></p>
</body>
</html>