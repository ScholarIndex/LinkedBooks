<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">del suo consiglio (il Minor Consiglio), potevano essere ammessi nuovi membri, sempre salvo convalida dei Quaranta. Il numero dei componenti del consesso diventava&nbsp;illimitato, e l’appartenenza diventava vitalizia, anzi, ereditaria.</font></p>
<p><font style="font-size:large;font-family:AngsanaUPC, serif;">Prima che il Maggior Consiglio inventi formule prettamente nobiliari (il </font><font style="font-size:large;font-family:AngsanaUPC, serif;font-style:italic;">Libro d’Oro,</font><font style="font-size:large;font-family:AngsanaUPC, serif;"> registro delle nascite e dei matrimoni; l’obbligo dell’approvazione delle nozze da&nbsp;parte degli </font><font style="font-size:large;font-family:AngsanaUPC, serif;font-style:italic;">avogadori di Común</font><font style="font-size:large;font-family:AngsanaUPC, serif;">, eccetera) passerà diverso&nbsp;tempo. Ma che si trattasse di una soluzione aristocratica&nbsp;dei problemi costituzionali&quot; veneziani, non c’era alcun dubbio. Però, da 586 componenti, quanti ne contava al momento della votazione delle riforme, il Maggior Consiglio&nbsp;passava rapidamente a 900. Nel 1311, avrà 1017 membri. Con l’accordo del doge, del Minor Consiglio e della&nbsp;Quarantia, l’assemblea sovrana apriva le porte a molti&nbsp;</font><font style="font-size:large;font-family:AngsanaUPC, serif;font-style:italic;">popolari.</font><font style="font-size:large;font-family:AngsanaUPC, serif;"> Non c’è ragione di pensare, osserva lo storico&nbsp;americano F.C. Lane, che la riforma fosse una mossa diretta contro i plebei; anzi, « se alcuni popolani avevano&nbsp;ragioni di risentimento, altri avevano motivo di compiacersi per il modo in cui il doge aveva allargato la classe&nbsp;dirigente ». La concentrazione del potere in poche o pochissime mani non si addiceva più ad una città che si era&nbsp;oltremodo sviluppata economicamente e demograficamente. La riforma prendeva atto della nuova realtà e introduceva forze nuove nella vita politica, pur cautelando lo&nbsp;Stato nei confronti delle'tumultuarie gestioni assemblear!&nbsp;che, in tutto il resto d’Italia, avevano aperto o aprivano&nbsp;la strada, con la complicità della piazza, all’insediamento&nbsp;di signorie e di dittature personali o familiari.</font></p>
<p><font style="font-size:large;font-family:AngsanaUPC, serif;">È stato autorevolmente constatato che non c’è nessun documento che dimostri al di là di ogni ragionevole dubbio l’appartenenza di messer Marco a quella nobiltà&nbsp;parlamentare che si avviava a diventare patriziato. La tradizione la dà per scontata, ma, in realtà, non risulta che&nbsp;Marco abbia preso alcuna parte alla vita politica della</font></p>
<p><font style="font-size:large;font-family:AngsanaUPC, serif;">334</font></p>
</body>
</html>