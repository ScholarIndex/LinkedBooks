<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">dato indietro con una lettera al papa che, questa volta, era addirittura minacciosa. A Baisciu, tuttavia, l’idea di&nbsp;una diversione provocata da una Crociata che avesse attaccato i Musulmani in Siria mentre lui si preparava ad&nbsp;attaccarli in Mesopotamia era sembrata troppo seducente&nbsp;per lasciarla cadere; così aveva fatto accompagnare fra Az-zolino da due suoi rappresentanti, uno almeno dei quali&nbsp;era certamente un cristiano nestoriano. Ma, dopo un anno&nbsp;di soggiorno a Roma, i due erano rientrati a Tabriz senza&nbsp;niente di concreto.</font></p>
<p><font style="font-size:medium;font-family:Sylfaen, serif;">Una sorte simile era toccata ad un altro Domenicano, il francese Andrea di Longjumeau, inviato da re Luigi IX&nbsp;di Francia con ricchi doni per Guyuk, e giunto alla capitale mongola dopo la sua morte. Tuttavia questi andirivieni erano serviti a qualcosa. Un interesse per il mondo&nbsp;cristiano sembrava destarsi; lo stesso Guyuk, figlio di madre cristiana nestoriana, aveva finito per concedere più&nbsp;spazio ai cristiani nel suo impero. Dovevano acquistarne&nbsp;ancora di più sotto il regno del suo successore, Mongke,&nbsp;salito al trono il I<sup>o</sup> luglio 1251.</font></p>
<p><font style="font-size:medium;font-family:Sylfaen, serif;">L’avvento di Mongke aveva segnato una svolta nello sviluppo e nell’organizzazione dell’immenso impero dei&nbsp;Mongoli. Figlio del figlio minore di Gengis Khan e di una&nbsp;cristiana nestoriana che aveva saputo educare in maniera&nbsp;esemplare il nuovo sovrano ed i suoi fratelli, Mongke aveva tenuto il fratello minore, Ariqboga, accanto a sé come&nbsp;coadiutore nel controllo supremo dell’impero. Ai cugini,&nbsp;figli di Ciagatai, nipote di Gengis Khan, aveva lasciato il&nbsp;Turchestan, col compito di espandersi verso l’India. Il cugino Batu, figlio del primogenito di Gengis Khan, aveva&nbsp;mantenuto il dominio sulla Russia e su tutte le steppe&nbsp;fino ad oltre il lago Balchas, fondando l’impero dell’Orda&nbsp;d’Oro. Agli altri due fratelli, Hulagu e Kubilai, Mongke&nbsp;aveva affidato, rispettivamente, la Persia e la Cina.</font></p>
<p><font style="font-size:medium;font-family:Sylfaen, serif;">I due fratelli erano predestinati ad imprese non altrettanto grandiose quanto quelle del loro avo, ma pur</font></p>
<p><font style="font-size:medium;font-family:Sylfaen, serif;">22</font></p>
</body>
</html>