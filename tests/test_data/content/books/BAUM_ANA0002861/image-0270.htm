<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">erano, evidentemente, i religiosi </font><font style="font-size:medium;font-family:Sylfaen, serif;font-style:italic;">jaini,</font><font style="font-size:medium;font-family:Sylfaen, serif;"> cultori di una dottrina che, sorta quasi contemporaneamente al buddismo, è ancora praticata nell’India di oggi e pone l’accento sull’ascetismo praticato fino all’estremo limite del sacrificio&nbsp;di sé. Forse, nell’ammirazione che trapela dalle pagine di&nbsp;Marco, avrà contato il ricordo degli eroismi ascetici dei&nbsp;Santi Padri della Tebaide, oggi dimenticati ma ben vivi&nbsp;nell’insegnamento religioso medioevale. Ma, entrando un&nbsp;po’ pili in profondità nella sua mentalità, è, ancora una&nbsp;volta, la fedeltà che fa premio su tutto, anche sull’astinenza; è il rigore morale (il guardarsi da ciò che si crede&nbsp;sia peccato) che giustifica anche le stranezze e le eccentricità religiose. In una parola, è il senso, tutto veneziano,&nbsp;del dovere.</font></p>
<p><font style="font-size:medium;font-family:Sylfaen, serif;">4. Da Ceylon a </font><font style="font-size:medium;font-family:Sylfaen, serif;font-style:italic;">Cail,</font><font style="font-size:medium;font-family:Sylfaen, serif;"> sulla punta meridionale del versante occidentale della penisola Indiana, non corre grande distanza. Tanti mercanti vi giungevano per mare da ogni&nbsp;parte, ma soprattutto d’Arabia e d’Iran, ché il re, anche&nbsp;lui pieno di mogli (oltre trecento) e di gioielli, era ricchissimo. Era anche saggio, perché, sapendo quanto la sua&nbsp;ricchezza dipendesse dall’affluenza dei mercanti, li proteggeva e li favoriva in ogni maniera. All’apice della penisola,&nbsp;a capo Comorin, si era mostrata nuovamente ai naviganti&nbsp;la Stella Polare. Era un luogo strano, frequentato da belve d’ogni genere, tigri, gattopardi, linci e orsi. Le navi&nbsp;di Marco e dei suoi compagni risalivano ora l’India costeggiando il Malabar, la città di Hili, oggi scomparsa,&nbsp;dove gli abitanti si impossessavano di tutti gli averi di&nbsp;chi ancorava nel suo estuario col pretesto che glieli aveva&nbsp;mandati Iddio, e il grande regno indù di Hoysala, e le&nbsp;coste del Gujarat, dove si trovavano indaco, zenzero e&nbsp;cotone assai, ma soprattutto molto pepe. Erano coste infide non tanto per gli elementi, ma per la presenza di pericolosissimi corsari; tra Malabar e Gujarat, i pirati mettevano assieme ogni anno più di cento navi per far guerra</font></p>
<p><font style="font-size:medium;font-family:Sylfaen, serif;font-weight:bold;">271</font></p>
</body>
</html>