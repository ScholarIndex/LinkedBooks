<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">gravita sulla città di Mazar-i Sharif, dove riposa la venera-tissima salma di Ali, quarto successore di Maometto come califfo dell’Islam, morto assassinato a Kufa nell’Iraq l’anno 661 dell’era cristiana.</font></p>
<p><font style="font-size:medium;font-family:Sylfaen, serif;">Il mausoleo di Ali era stato distrutto da Gengis Khan cinque secoli e mezzo dopo l’arrivo della salma, legata al&nbsp;dorso di una cammella bianca che, lasciata libera, aveva&nbsp;errato per più di 2.500 chilometri prima di fermarsi nei&nbsp;pressi di Balkh. Verrà ricostruita soltanto nel 1480 e diventerà un pellegrinaggio frequentatissimo da tutto l’Islam&nbsp;centro-asiatico. Marco non ne parla. Non parla nemmeno&nbsp;della città di Kunduz, celebre per i suoi cavalli. « In tutte&nbsp;queste dodici giornate » si limita a dire « non si trova nulla da mangiare, ed è necessario che chi cavalca per quei&nbsp;luoghi porti i viveri per sé e per i propri animali. » Dunque, ancora disagi; ma alquanto modesti rispetto a quelli&nbsp;che aspettano i nostri viaggiatori su questo tratto della&nbsp;« via della seta ».</font></p>
<p><font style="font-size:medium;font-family:Sylfaen, serif;">2. Intorno all’anno 300 avanti Cristo, ventitré anni giusti dopo la morte di Alessandro il Grande, i sovrani&nbsp;dei regni cinesi di Ch’in, Chao e Yen avevano costruito i&nbsp;primi tratti di muraglie difensive lungo i propri confini&nbsp;settentrionali. L’anno 220 avanti Cristo, il primo imperatore cinese della dinastia Ch’in aveva iniziato i lavori di&nbsp;completamento e di raccordo di quella che conosciamo come la Grande Muraglia: un’opera di proporzioni ciclopiche, il cui scopo era di contenere le invasioni dei nomadi&nbsp;che vivevano, transumando col loro bestiame, nella smisurata regione steppica che, attraverso Mongolia e Siberia&nbsp;meridionale, va dalla Vistola ai confini della Manciuria.</font></p>
<p><font style="font-size:medium;font-family:Sylfaen, serif;">In quel tempo, quelle distese sconfinate erano percorse da Sciti, di discendenza indo-europea, e da Unni, di ceppo turco-mongolo. Una trentina d’anni prima che l’imperatore desse l’ordine di completare la Grande Muraglia,&nbsp;la Persia e parte della Mesopotamia erano cadute nelle</font></p>
<p><font style="font-size:medium;font-family:Sylfaen, serif;">118</font></p>
</body>
</html>