<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">pato di Antiochia, Leone II aveva presentato a papa Innocenzo III la sottomissione della Chiesa nazionale armena. Quando, poi, nel gran parapiglia della guerra di successione d’Antiochia, aveva avuto bisogno dell’appoggio dell’imperatore bizantino di Nicea, aveva trescato col patriarca greco-ortodosso, ma si era rapidamente riconciliato&nbsp;con Roma subito dopo.</font></p>
<p><font style="font-size:large;font-family:AngsanaUPC, serif;">A re Leone era succeduto il genero, Hethum, del quale abbiamo già fatto conoscenza. Non meno abile del&nbsp;suocero nello sfruttare ogni circostanza pur di mantenere&nbsp;in vita la </font><font style="font-size:large;font-family:AngsanaUPC, serif;font-style:italic;">Piccola Armenia</font><font style="font-size:large;font-family:AngsanaUPC, serif;"> (cosi Marco Polo chiama, assai&nbsp;a proposito, il regno armeno di Cilicia), aveva rapidamente riflettuto su un episodio del quale era stato testimone:&nbsp;un’armata di quegli stessi Turchi che avevano umiliato l’imperatore bizantino era stata messa in rotta da un’armatella&nbsp;di Mongoli comandata da un generale non proprio di prima grandezza. Subito re Hethum aveva allacciato rapporti con i nuovi, agguerritissimi arrivati: l’abbiamo visto&nbsp;a Karakorum, a migliaia di miglia dalla sua Sis, prestare&nbsp;omaggio al Gran Khan Guyuk e negoziare con lui, da interessato vassallo, non soltanto la protezione mongola per&nbsp;il suo piccolo regno insidiato da potenti e pericolosi vicini,&nbsp;ma, addirittura, un progetto di lega antimusulmana, preludio alla creazione di un </font><font style="font-size:large;font-family:AngsanaUPC, serif;font-style:italic;">khanato</font><font style="font-size:large;font-family:AngsanaUPC, serif;"> mongolo-cristiano nel&nbsp;quale lui stesso avrebbe voluto avere una parte preminente. Ma la catastrofe di Ain Giàllùd aveva spazzato via il&nbsp;sogno di Hethum. All’arrivo dei Polo, la Piccola Armenia sopravviveva ancora all’ombra protettrice degli </font><font style="font-size:large;font-family:AngsanaUPC, serif;font-style:italic;">ilkhan,&nbsp;</font><font style="font-size:large;font-family:AngsanaUPC, serif;">che garantiva la prosperità commerciale ma non l’incolumità dalle scorrerie di Baibars. Un luogotenente del quale,&nbsp;Qalawun, l’aveva invasa nel 1266 portandosi via prigioniero il figlio primogenito di Hethum, Leone, salito poi&nbsp;al trono dopo che il padre si era fatto monaco e dopo che,&nbsp;nel 1268, Baibars si era preso Antiochia.</font></p>
<p><font style="font-size:large;font-family:AngsanaUPC, serif;">La città di Laiazzo (lo dice Marco stesso) era affollata di mercanti « di Venezia, di Genova e d’ogni altro</font></p>
</body>
</html>