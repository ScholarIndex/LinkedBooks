<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">piacciono di paragonare al nostro Rinascimento, il Rinascimento cinese.</font></p>
<p><font style="font-size:medium;font-family:Sylfaen, serif;">Il fondatore della dinastia dei Sung, Chao K’uang-yin, aveva riunificato l’impero. Era un generale al servizio del-rultimo imperatore T’ang, un bambino di sette anni, ed&nbsp;era stato eletto di sorpresa: un gran chiasso l’aveva svegliato di soprassalto nella sua tenda, era uscito all’aperto&nbsp;e si era trovato circondato dai soldati che, sguainate le spade, l’avevano proclamato imperatore, gli avevano buttato&nbsp;addosso il manto giallo, l’avevano issato in sella e si erano messi in marcia verso la capitale. Finalmente ben sveglio, K’uang-yin si era fermato e aveva parlato ai soldati:&nbsp;« Mi obbedirete? Se non volete obbedirmi, io non voglio&nbsp;essere il vostro imperatore! ». Tutti avevano messo piede&nbsp;a terra e avevano giurato di obbedirgli. I suoi primi ordini&nbsp;erano stati per la salvezza della vita dell’impera torino, dell’imperatrice madre e dei ministri, nonché del tesoro dello&nbsp;Stato. Era l’anno 960 dell’era cristiana<sup>7</sup>.</font></p>
<p><font style="font-size:medium;font-family:Sylfaen, serif;">Pechino era rimasta in mano ai Kitat, e i Tanguti avevano potuto impunemente creare il loro impero nell’ansa del fiume Giallo. I successori di K’uang-yin non avevano&nbsp;vocazione per la guerra. D’altronde, intorno all’anno Mille,&nbsp;l’importanza di Pechino, dell’Ordos e del Gansu erano alquanto modeste rispetto alla floridezza della grande Cina&nbsp;storica. I Sung si erano preoccupati, invece, di riordinare&nbsp;l’amministrazione dello Stato in maniera efficiente; per&nbsp;contrastare il potere dell’aristocrazia militare, avevano potenziato e migliorato il sistema dell’assunzione per concorso agli uffici statali ideato dai T’ang, e questo sistema di&nbsp;selezione, basato sulle capacità dei candidati, aveva allontanato dal potere le imperatrici, i parenti delle imperatrici,&nbsp;le favorite e gli eunuchi che avevano fatto tanto danno ai&nbsp;T’ang. L’aumentata autorità dei funzionari aveva stimolato</font></p>
<p><font style="font-size:small;font-family:Sylfaen, serif;">’ R. </font><font style="font-size:small;font-family:Sylfaen, serif;font-variant:small-caps;">Grousset, </font><font style="font-size:small;font-family:Sylfaen, serif;font-style:italic;">Histoire de la Chine</font><font style="font-size:small;font-family:Sylfaen, serif;"> cit., p. 212.</font></p>
<p><font style="font-size:medium;font-family:Sylfaen, serif;">204</font></p>
</body>
</html>