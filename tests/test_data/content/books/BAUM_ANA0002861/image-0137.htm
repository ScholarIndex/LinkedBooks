<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">chino, Kashgar era comunque il grande centro di smistamento delle carovane che vi confluivano da ogni parte dell’Asia, anche da Samarcanda, la capitale di Khaidu, dove, secondo i nestoriani, si sarebbe verificato un singolare miracolo: la colonna che reggeva il tetto di una chiesa dedicata al Battista sarebbe rimasta, per volontà del Signore,&nbsp;sospesa nel vuoto ma sempre saldissima benché i musulmani avessero tolto il blocco di marmo che la sosteneva&nbsp;e che reclamavano come loro proprietà. Una chiesa, i nestoriani l’avevano anche a Yarkand, dove c’erano molti&nbsp;bravi artigiani, ma dove abbondavano i gozzuti e i deformi, forse, come è stato osservato, per l’abbondanza di malattie reumatiche e artritiche dovute al cattivo clima. Ma&nbsp;a Khotan, oasi ricca di biade, lino, canapa e vigne, cristiani&nbsp;non ce n’era proprio nessuno, non c’erano che musulmani.&nbsp;L’islamizzazione aveva spazzato via anche le tracce delle&nbsp;pagode buddiste ammirate da Fa-hsien, una davanti a ciascuna casa della città, e nessuna inferiore ai 6 metri d’altezza; per non parlare delle grandi feste religiose celebrate&nbsp;in quel tempo dagli abitanti, generosi e ospitali. Nell’oasi&nbsp;dove giungerà dopo un’epica traversata del Takla Makan&nbsp;gelato, Stein disseppellirà, il giorno di Natale del 1900,&nbsp;la statua di una divinità con la testa di topo: Hsuan-tsang&nbsp;aveva parlato delle tane dei topi sacri di Khotan, discendenti di quelli che avevano salvato la città da un immenso&nbsp;esercito di Unni rosicchiando le loro armature di cuoio e&nbsp;i finimenti dei loro cavalli.</font></p>
<p><font style="font-size:medium;font-family:Sylfaen, serif;">Da Khotan a Pem<sup>2</sup>, Marco viaggia sempre in mezzo alle sabbie, senza notare nulla che meriti di essere ricordato. È una fetta di Takla Makan, ai piedi delle denuda-tissime, tristi montagne del Kunlun, « i monti dell’oscurità » : Stein aveva notato che la pista era fiancheggiata&nbsp;da carcasse rinsecchite di animali morti; alcuni tratti era-</font></p>
<p><font style="font-size:small;font-family:Sylfaen, serif;"><sup>2</sup> Forse Keriya, forse un’altra città in rovina tra Dandan-Uilik, luogo delle più mirabolanti scoperte di Stein, e Keriya.</font></p>
<p><font style="font-size:medium;font-family:Sylfaen, serif;">138</font></p>
</body>
</html>