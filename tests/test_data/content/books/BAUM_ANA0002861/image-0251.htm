<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">le due entità, Luce e Tenebra: ne sapeva qualcosa san-t’Agostino, che era stato nove anni auditore in una scuola manichea, ma ne sapevano qualcosa anche gli eretici Catari&nbsp;o « Patarini » che erano stati bruciati vivi a Sirmione, a&nbsp;un’ottantina di miglia da Venezia, più o meno contemporaneamente alla presentazione di Marco a Kubilai, nel 1276.</font></p>
<p><font style="font-size:medium;font-family:Sylfaen, serif;">L’avessero saputo, i Polo, che avevano contribuito a salvare un gruppo affine agli Albigesi sterminati in Provenza da una famosa Crociata predicata da san Domenico,&nbsp;ci sarebbero rimasti assai male. Perché la copertura del&nbsp;riconoscimento della loro comunità nell’ambito del dipartimento cristiano del ministero mongolo dei culti, tutto&nbsp;sommato, garantiva ai manichei ciò che più gli conveniva:&nbsp;non farsi notare, affogare in un contenitore abbastanza vasto, dal momento che non era più possibile continuare ad&nbsp;esistere nella clandestinità totale.</font></p>
<p><font style="font-size:medium;font-family:Sylfaen, serif;">Ma i Polo sarebbero rimasti ancora peggio se avessero potuto immaginare le diramazioni misteriose del manicheismo cinese in quella stessa provincia di Fukien, dove le oche avevano un grosso gozzo e le galline erano pelose&nbsp;anziché pennute. Dall’albero di Mani era spuntato il ramo&nbsp;di una società segreta di adoratori di demoni, una specie&nbsp;di Ku-Klux-Klan, che, guidato da un capo che portava il&nbsp;titolo di Re Demonio, con due consiglieri, il Padre Demonio e la Madre Demonio, praticava una forma di comunismo avanti lettera, proprio come i Catari e i Patarini europei. La setta aveva una propria liturgia; nei funerali, il&nbsp;morto veniva svestito, un capo di vestiario dopo l’altro,&nbsp;e rivestito di un panno di tela che simboleggiava l’utero&nbsp;materno. Ancora regnanti i Sung del Sud, il prefetto di&nbsp;T’ai-chou li sospettava di ammazzare coloro che ritenevano « eretici »: non per crudeltà, ma per assicurare loro la salvezza eterna. Dopotutto, era la stessa cosa che&nbsp;faceva la Sacra Romana Inquisizione, accettata nei propri&nbsp;territori dalla Repubblica di Venezia, che la vedeva come&nbsp;il fumo negli occhi, soltanto nel 1249, e con gravi riserve</font></p>
<p><font style="font-size:medium;font-family:Sylfaen, serif;">252</font></p>
</body>
</html>