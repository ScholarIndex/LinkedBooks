<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">no ricongiunti nel centro carovaniero di Kashgar all’estremo margine orientale del bacino del Tarim, la « via della seta » si divideva in due nuovi tronchi. L’uno, più a settentrione, seguiva l’arco delle montagne del T’ien Shan,&nbsp;che levano verso il cielo i loro picchi coperti di neve dai&nbsp;confini del Kirghisistan sovietico a quelli della Cina. L’altro seguiva dapprima le pendici estreme del Karakoram,&nbsp;poi, le propaggini nude e selvatiche dei monti Kunlun, al&nbsp;di là dei quali c’è il Tibet. Entrambi i rami seguivano linee ellittiche proprio per evitare il Takla Makan. A Yarkand si innestava sul tronco meridionale una terza via che&nbsp;veniva dall’India e dal Punjab, ed era di gran lunga la&nbsp;più pericolosa perché doveva fare i conti con i passi del&nbsp;Karakoram.</font></p>
<p><font style="font-size:medium;font-family:Sylfaen, serif;">Lungo entrambi i percorsi, là dove l’acqua che scendeva dai ghiacciai portava vegetazione e vita, erano fiorite le oasi, e lungo il duplice rosario delle oasi erano nate e&nbsp;si erano sviluppate le città. La natura aveva compieta-mente isolato quel microcosmo remoto, costretto su tre&nbsp;lati dalle catene montuose più alte del mondo, bloccandone il quarto col deserto di Gobi. Ma la sete di guadagno che aveva mosso mercanti e carovanieri aveva avuto&nbsp;ragione degli ostacoli naturali e le carovane avevano portato alle città delle oasi prosperità e ricchezza. Passavano&nbsp;a dorso di cammello i rotoli di seta che la Cina mandava&nbsp;al lontano Occidente, e con la seta viaggiavano rabarbaro&nbsp;e ferro, lacche e ceramiche, pellicce, armi e specchi; scendevano dal Pamir verso la Cina vetri e coralli, panni di&nbsp;lana e di lino, avori e ambra, pietre preziose, argento, e,&nbsp;soprattutto, oro, tanto oro da creare, in qualche momento,&nbsp;gravi sbilanci alle economie occidentali. Di tutte queste&nbsp;mercanzie, qualcosa, nelle oasi del Tarim, si fermava, magari scambiato con le giade che vi si trovavano in abbondanza.</font></p>
<p><font style="font-size:medium;font-family:Sylfaen, serif;">Assieme ai mercanti, erano arrivate anche le idee: con la Chiesa nestoriana, con i manichei, perseguitati a</font></p>
<p><font style="font-size:medium;font-family:Sylfaen, serif;">136</font></p>
</body>
</html>