<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">vano ricevuto ampie assicurazioni quanto ad una partecipazione attiva nell’impresa.</font></p>
<p><font style="font-size:large;font-family:AngsanaUPC, serif;">I Polo ne sapevano qualcosa? Sembrerebbe di no. Il principe, a sua volta, non fu informato della presenza dei&nbsp;tre Veneziani ad Acri e della lettera di Kubilai al papa,&nbsp;o, se ne seppe qualcosa, non prese molto sul serio la diplomazia dei due fratelli. Come abbiamo appena visto, i Veneziani non incontravano le sue simpatie, e per ragioni, occorre riconoscerlo, del tutto legittime dal suo punto di&nbsp;vista.</font></p>
<p><font style="font-size:large;font-family:AngsanaUPC, serif;">Immaginiamo Marco in giro per San Giovanni d’Acri, a fiutare, curioso com’era, l’atmosfera, inquieta e precaria,&nbsp;movimentata dalla presenza di mercanti provenzali e di&nbsp;banchieri senesi, di borghesi « franchi » che disprezzavano i cittadini locali di discendenza palestinese e non volevano avere a che fare con loro anche quand’erano cristiani&nbsp;perché erano di rito ortodosso, di lavoratori arabi, liberi&nbsp;o schiavi che fossero, e anche di donne di piacere, benché&nbsp;non più così numerose e così integrate nel mondo crociato&nbsp;come le volontarie del tempo di Riccardo Cuor di Leone,&nbsp;curiosamente descritte da ’Imàd ad-Din « adorne di loro&nbsp;giovinezza e beltà, raccoltesi d’oltremare e proifertesi a&nbsp;commetter peccato ». Più della frequentazione di queste&nbsp;ragazze, certamente di qualità analoga a quella, abbastanza scadente,&quot; delle </font><font style="font-size:large;font-family:AngsanaUPC, serif;font-style:italic;">mammole</font><font style="font-size:large;font-family:AngsanaUPC, serif;"> veneziane del tempo (la cortigiana, prodotto raffinato del Rinascimento, non era ancora&nbsp;nata), pensiamo gli potesse interessare l’incontro con i&nbsp;mercanti musulmani che venivano a vendere merci agli&nbsp;Italiani o a comperarne nell’interno della Palestina: gente&nbsp;del Maghreb, Maomettani d’Africa, per lo più, per i quali&nbsp;gli intolleranti « Franchi » si mostravano di larghe vedute&nbsp;riservando ai loro riti religiosi qualche parte delle antiche&nbsp;moschee convertite in chiese cattoliche. E di chiese, ad&nbsp;Acri, Dio sa se ce n’erano tante: la principale, di freschissima costruzione, era quella di Sant’Andrea, un elegante&nbsp;edificio gotico celebrato per l’altezza delle navate illumi-</font></p>
</body>
</html>