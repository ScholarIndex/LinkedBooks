<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">sione francese. Anche fra Pipino, nella sua versione latina, mise certamente del proprio, tagliando di qua, aggiungendo di là, imprimendo alla propria versione un indirizzo che ne esaltava il valore apologetico del cristianesimo, del cattolicesimo, anche al di là delle intenzioni dell’autore.</font></p>
<p><font style="font-size:large;font-family:AngsanaUPC, serif;">La versione di fra Pipino segnò tuttavia il definitivo successo del libro di messer Milione, diffuso, dai primi&nbsp;del Trecento, in molte versioni italiane, alcune derivate&nbsp;dal latino del Domenicano, altre dall’archetipo perduto.&nbsp;L’autore, intanto, incurante delle facezie, alle quali, da&nbsp;buon Veneziano, avrà certo saputo rispondere con qualche battuta di spirito, ci offre, attraverso i pochi documenti che lo riguardano, l’immagine di un colto ed agiato galantuomo che vive, beato lui, di rendita (al momento della sua morte avrà in casa ben due sacchi di </font><font style="font-size:large;font-family:AngsanaUPC, serif;font-style:italic;">carte&nbsp;di colleganza,</font><font style="font-size:large;font-family:AngsanaUPC, serif;"> cioè di contratti mercantili) curando gli interessi propri, della moglie e delle figlie, maritate tutt’e&nbsp;tre assai bene, una con un Bragadin, una con un Querini,&nbsp;una con un Dolfin in prime nozze, e poi, rimasta vedova,&nbsp;con un Gradenigo, tutti gentiluomini, tutti patrizi.</font></p>
<p><font style="font-size:large;font-family:AngsanaUPC, serif;">4. La morte lo colse a settant’anni precisi, nel gennaio 1324. Due anni prima, era venuto a Venezia Dante Alighieri: purtroppo, non possiamo sapere se l’autore del&nbsp;più straordinario viaggio poetico del Medio Evo avesse&nbsp;incontrato, magari per caso, magari di sfuggita, il protagonista e narratore di una delle più straordinarie peregrinazioni per le vie di un pianeta ancora mal conosciuto.</font></p>
<p><font style="font-size:large;font-family:AngsanaUPC, serif;">Laggiù, a Pechino, Kubilai era morto da un pezzo. A ricevere fra Giovanni da Montecorvino, l’arcivescovo&nbsp;cattolico inviato da papa Niccolò IV dopo l’incontro con&nbsp;Rabban Sauma, era stato suo nipote Temur (Cheng Tsung&nbsp;secondo la denominazione cinese). Il coraggioso Francescano era arrivato per mare, in compagnia, come abbiamo&nbsp;visto, di ser Pietro di Luca Longo, un « gran mercante »</font></p>
<p><font style="font-size:large;font-family:AngsanaUPC, serif;font-weight:bold;">347</font></p>
</body>
</html>