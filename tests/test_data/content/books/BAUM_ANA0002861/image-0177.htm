<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">l’opportuna riserva dell’onnipotenza di Dio, capace di modificare ogni previsione, E pubblicavano ogni anno calendari chiamati </font><font style="font-size:large;font-family:AngsanaUPC, serif;font-style:italic;">taccuini</font><font style="font-size:large;font-family:AngsanaUPC, serif;">, che contenevano le previsioni per l’anno in corso: li vendevano ad un prezzo corrispondente a un danaro grosso d’argento di Venezia; e tutti li compravano, ma se qualche abitante di Khanbaliq si proponeva di fare un affare importante o di intraprendere un&nbsp;viaggio o comunque di affrontare una qualsiasi novità, andava a trovare un astrologo e si faceva fare un oroscopo&nbsp;in base al quale si regolava nelle proprie azioni. I Mongoli non erano da meno dei Cinesi: non per nulla, a casa&nbsp;loro, nelle steppe, gli stregoni sciamani contavano moltissimo, così come, nel loro nuovo impero, gli astrologi più&nbsp;stimati potevano far carriera e ottenere i più alti onori.&nbsp;Tra le cose che aveva dovuto imparare per prepararsi&nbsp;ai compiti che Kubilai avrebbe potuto assegnargli, Marco&nbsp;si era dovuto familiarizzare col calendario ufficiale che raggruppava gli anni in cicli, di dodici, e indicava ognuno dei&nbsp;dodici anni del ciclo con un segno particolare, così che il&nbsp;primo anno di ogni ciclo era l’anno del leone, il secondo&nbsp;quello del bue, il terzo del drago, il quarto del cane, e così&nbsp;via fino a quando, al termine del dodicesimo anno, si ricominciava daccapo. Non lo sorprendeva la cura con la quale&nbsp;i padri registravano giorno, ora e minuto della nascita dei&nbsp;loro figlioli, soprattutto per l’oroscopo, che richiedeva indicazioni precise, anche perché agli astrologi si richiedevano precisissime risposte. Un mercante, ad esempio, poteva essere informato dall’astrologo che il pianeta ascendente era contrario ai suoi affari, e rinviare perciò ad altra data le iniziative in corso; se la costellazione che brillava di fronte alla porta per la quale si proponeva di uscire di città si trovava in opposizione alla sua, era opportuno che scegliesse un’altra porta oppure che aspettasse&nbsp;il tramonto di quella costellazione. Gli astri prevedevano&nbsp;tutto, persino l’azzoppamento di un cavallo o l’incontro&nbsp;con una banda di rapinatori.</font></p>
<p><font style="font-size:large;font-family:AngsanaUPC, serif;">L’Occidente medioevale, e l’Italia in particolare, non ignorava queste pratiche antichissime, importate soprattutto dal mondo musulmano, anzi, le teneva in gran conto;&nbsp;anche se la Chiesa romana, di tanto in tanto, lanciava qualche anatema, insigni studiosi e autorevoli ecclesiastici si&nbsp;occupavano d’astrologia. In loro, come in Marco, c’era però&nbsp;una confusione di nozioni che mescolava l’astrologia all’astronomia. La Cina, invece, aveva approfondito la scienza astronomica assai prima dell’arrivo dei Mongoli e della&nbsp;rifondazione di Pechino, dove, peraltro, proprio Kubilai&nbsp;farà costruire un nuovo osservatorio nel 1279.</font></p>
<p><font style="font-size:large;font-family:AngsanaUPC, serif;">Ciò che, invece, l’Occidente medioevale non conosceva (diversamente dalla romanità classica) era la passione per i bagni. Non che il Medio Evo fosse più sudicio del&nbsp;Rinascimento e delle epoche successive, fino alla soglia della nostra, tutt’altro: nonostante le maledizioni e le proteste dei predicatori, la società feudale si compiaceva di quelle che la Chiesa e l’opinione popolare bollava come peccaminose mollezze, l’acqua calda e tiepida, la tinozza e il calderone. Ma Venezia se ne compiaceva assai meno, anche&nbsp;per la cronica mancanza di combustibile in una città dove la&nbsp;legna si doveva far venire faticosamente dai monti, per&nbsp;torrenti e fiumi, fino alla laguna. Per l’Oriente musulmano, il bagno era, oltre ad un piacere, un dovere rituale;&nbsp;il che lo faceva guardare con sospetto dai baroni franchi&nbsp;dell’</font><font style="font-size:large;font-family:AngsanaUPC, serif;font-style:italic;">Oultremer.</font><font style="font-size:large;font-family:AngsanaUPC, serif;"> Ma quel che vide Marco, a Pechino e in&nbsp;tutta la Cina soggetta al Gran Khan, era qualcosa di diverso, era la massificazione del bagno caldo, ripetuto anche&nbsp;più volte al giorno da tutti, nelle </font><font style="font-size:large;font-family:AngsanaUPC, serif;font-style:italic;">stufe</font><font style="font-size:large;font-family:AngsanaUPC, serif;"> pubbliche (che esistevano anche in Occidente ma certo non così numerose)&nbsp;ed anche nelle case private, se il proprietario poteva permettersene la spesa. La ragione del fenomeno era la grande disponibilità di combustibile a buon mercato rappresentata da una pietra nera che si estraeva dalle montagne&nbsp;e che bruciava come la legna, anche se con una fiamma&nbsp;assai meno viva, e si consumava come il carbone di legna,</font></p><div>
<p><font style="font-size:large;font-family:AngsanaUPC, serif;">178</font></p></div><br clear="all"/><div>
<p><font style="font-size:large;font-family:AngsanaUPC, serif;">179</font></p></div><br clear="all"/>
</body>
</html>