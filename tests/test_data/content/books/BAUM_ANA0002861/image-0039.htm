<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">che a terra. Spesso la facevano da padrone, con i mazzi di chiavi appesi alla cintola a mo’ di rosari assieme alle&nbsp;forbici e all’agoraio (così le vediamo in qualche mosaico&nbsp;trecentesco di San Marco), ma, più spesso, da padrone la&nbsp;faceva un vecchio suocero tornato definitivamente a casa&nbsp;dopo anni di assenza, magari dispotico e parsimonioso, oppure tutto assorto negli affari di Stato, ai quali il mercante&nbsp;nobile si dedicava anche se continuava a investire danaro&nbsp;in avventure commerciali all’estero. E allevavano i figli&nbsp;sempre con l’ansia che, quando fossero cresciuti, ritornasse&nbsp;il marito a portarseli via a far pratica di mercatura nel fondaco remoto, oppure venissero avviati a bordo di una galea sulle rotte di Levante infestato da nemici e corsari non&nbsp;meno di quelle di Ponente. Uno storico francese, Yves&nbsp;Renouard, ha potuto scrivere che la grandezza di Venezia&nbsp;è stata costruita in gran parte sul sacrificio di queste spose, di queste madri.</font></p>
<p><font style="font-size:medium;font-family:Times New Roman, serif;">Della madre di Marco non si sa proprio nulla, se non che morì presto, assai prima che il figliolo compisse il&nbsp;quindicesimo anno. Non sappiamo nemmeno dove vivessero, madre e figlio: ritornato a Venezia non si sa quando,&nbsp;Marco il vecchio aveva preso residenza nella contrada di&nbsp;San Severo, e là risulterà residente (ma più tardi, nel 1280)&nbsp;anche Fiordelise Trevisan, la seconda moglie di Nicolò,&nbsp;sposata al ritorno dal primo viaggio in Oriente. Lo scrittore cinquecentesco Gian Battista Ramusio afferma che i&nbsp;tre fratelli, Marco il vecchio, Nicolò e Maffio, erano figli&nbsp;di un Andrea Polo da San Felice del quale non si ha nessunissima notizia. Più in là di San Felice, verso Cannaregio, erano le case di altri Polo, quelli di San Geremia e&nbsp;di San Leonardo (ciascun ramo di casata veneziana si distingueva dagli altri per la contrada nella quale aveva residenza): nel 1224, 5 febbraio, un Marco Polo da Cannaregio si offriva mallevadore di un Marco Vidone, condannato poi, il 2 aprile dello stesso anno, a pagare una multa;&nbsp;un altro Marco Polo, mercante, da San Leonardo, figura</font></p>
<p><font style="font-size:medium;font-family:Times New Roman, serif;font-weight:bold;">40</font></p>
</body>
</html>