<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">ciò poteva valersi di uno sviluppo tecnologico straordinario, incominciato in epoche antichissime ed in anticipo di secoli rispetto all’Occidente. Di pari passo la scienza, fiorita anch’essa in Cina da secoli, aveva fatto un balzo avanti: la Cina dei Sung aveva scoperto e introdotto la vaccinazione antivaiolosa prima del 1014, più di sette secoli e&nbsp;mezzo in anticipo sull’Europa, usava la bussola, e, sia in&nbsp;guerra che in miniera, la polvere da sparo.</font></p>
<p><font style="font-size:medium;font-family:Sylfaen, serif;">Ma erano state le lettere e le arti a trarre il massimo profitto dalla espansione economica e dalla nascita di una&nbsp;nuova classe sociale, la borghesia mercantile, non meno&nbsp;che dallo splendore della vita di corte. I libri, che in Cina&nbsp;si stampavano già da secoli (è il caso di ricordare che&nbsp;la Bibbia di Gutenberg, prima opera a stampa edita in&nbsp;Europa, è stata pubblicata nel XV secolo?), avevano raggiunto ampie tirature, e non si pubblicavano più soltanto&nbsp;i classici, ma opere storiche, scientifiche e filosofiche, ed&nbsp;anche romanzi e racconti. E, accanto all’architettura e al&nbsp;giardinaggio, si affermava la pittura. L’imperatore Hui-tsung, salito al trono a diciannove anni nei primi mesi dell’anno 1100, aveva fondato un’accademia di pittura ed&nbsp;era pittore lui stesso. I suoi soggetti preferiti erano gli&nbsp;uccelli e i fiori (qualche opera sua figura oggi in collezioni&nbsp;americane e giapponesi), possedeva una vasta raccolta, di&nbsp;cui ci rimane un catalogo di più di seimila pezzi, e proponeva agli accademici temi come « Passeggiata di un fagiano nel giardino del palazzo », o « I bambù avvolgono l’al-berghetto vicino al ponte », o « Quaglie presso i susini&nbsp;in fiore ». In pari tempo coltivava un misticismo religioso&nbsp;in cui gli aspetti consolatori del buddismo si mescolavano&nbsp;agli aspetti più elevati del taoismo e del pensiero di Confucio.</font></p>
<p><font style="font-size:medium;font-family:Sylfaen, serif;">Purtroppo, fra tante belle cose, Hui-tsung non aveva avuto molto tempo a disposizione per pensare alla politica, né sufficiente umiltà per astenersene. Era stato lui a&nbsp;provocare l’assalto dei rozzi, semiselvaggi Jurchet dell’Us-</font></p>
<p><font style="font-size:medium;font-family:Sylfaen, serif;">206</font></p>
</body>
</html>