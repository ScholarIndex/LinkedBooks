<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">di corsa contro tutti. I mercanti dovevano viaggiare bene armati e star sempre in vedetta, perché i pirati, che uscivano in mare con tutta la famiglia a bordo, donne e bambini compresi, si piazzavano a cinque miglia di distanza&nbsp;tra una nave e l’altra, così da potersi segnalare a vicenda&nbsp;l’arrivo delle prede designate. Quando riuscivano a impadronirsi di una nave mercantile, trattenevano la merce e&nbsp;le donne, ma lasciavano liberi gli uomini perché (dicevano) andassero a guadagnare altre ricchezze di cui, forse,&nbsp;avrebbero potuto nuovamente impadronirsi in futuro.</font></p>
<p><font style="font-size:medium;font-family:Times New Roman, serif;">Anche nei pressi dell’odierna Bombay c’erano quasi altrettante quantità e varietà di pirati che di merci. Ormai&nbsp;Ponente si avvicinava e il traffico mercantile era sempre&nbsp;più fitto ed intenso. </font><font style="font-size:medium;font-family:Times New Roman, serif;font-style:italic;">Kesmacoran</font><font style="font-size:medium;font-family:Times New Roman, serif;"> (il Mekran orientale, oggi parte del Pakistan) era già alle soglie del reame del-</font><font style="font-size:medium;font-family:Times New Roman, serif;font-style:italic;">Vilkhan</font><font style="font-size:medium;font-family:Times New Roman, serif;"> ed il viaggio marittimo volgeva al termine. L’India si allontanava con tutto ciò che custodiva nel suo interno immenso e invisibile: lì erano Delhi ed il suo impero destinato a dominare una vastissima area della penisola e ad essere una delle mete più ambite del futuro commercio veneziano d’Oriente.</font></p>
<p><font style="font-size:medium;font-family:Times New Roman, serif;">Ma, nel gran viavai di navi soprattutto arabe, ma anche cinesi, quante notizie da raccogliere, d’isole e di continenti vicini e lontani, autentici e immaginari. Più che immaginarie, certe notizie erano soltanto distorte, come&nbsp;quelle che parlavano delle due isole, Maschia e Femmina,&nbsp;dove uomini e donne vivevano insieme soltanto tre mesi&nbsp;all’anno, e gli altri nove vivevano divisi secondo il sesso, a&nbsp;trenta miglia di distanza gli uni dalle altre (non c’è un’ipotesi di identificazione sicura, nemmeno quella che parla di certe isole al largo dell’emirato di Oman; piuttosto che un&nbsp;mitico reame di Amazzoni, la favola sembra riecheggiare&nbsp;condizioni imposte agli stranieri in qualche imprecisabile&nbsp;fetta di oceano Indiano). Ma che tutta l’ambra che si trovava a Socotra avesse a che fare con le balene non era&nbsp;una favola, né lo era la caccia che già allora si faceva ai</font></p>
<p><font style="font-size:medium;font-family:Times New Roman, serif;">272</font></p>
</body>
</html>