<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">2. Il giorno fissato per l’udienza, i Polo furono condotti al cospetto del Gran Signore. Questi era circondato da una gran folla di dignitari. Nicolò e Maffio gli si inginocchiarono davanti, rendendogli omaggio « il più umilmente che poterono ». Ma il monarca, con gran degnazione, si affrettò a ordinare che si rialzassero in piedi « e li&nbsp;ricevette onorevolmente e fece loro festose accoglienze.&nbsp;E molto li richiese del loro stato e del modo con cui erano&nbsp;andate le cose ». « I due fratelli gli risposero che erano&nbsp;andate benissimo dal momento che lo avevano ritrovato&nbsp;prospero e sano. »<sup>3</sup> Dopo questi convenevoli, gli presentarono le lettere papali, che Kubilai accolse senza pretendere spiegazioni sul perché dell’assenza dei « cento savi »&nbsp;che aveva pregato il papa di mandargli: era ormai da quindici anni sul trono e aveva imparato a non meravigliarsi&nbsp;di nulla, era molto probabile che sulla venuta di tutti quei&nbsp;maestri della « legge cristiana » non avesse mai fatto gran&nbsp;conto, anzi, che non si aspettasse nemmeno di vedersi ricomparire dinanzi quei due « Latini » che si erano congedati da lui ormai da quasi otto anni. Ricevette poi dalle&nbsp;mani dei due fratelli Polo l’olio delle lampade del Santo&nbsp;Sepolcro « con molta gioia »: sua madre, la vecchia Sor-gaqtani, figlia di Toghrul, re dei Kerait, devotissima cristiana nestoriana, sarebbe stata accontentata. A questo&nbsp;punto si accorse di Marco.</font></p>
<p><font style="font-size:large;font-family:AngsanaUPC, serif;">Il figlio di Nicolò Polo non era più un ragazzo, era un giovanotto di ventur. anni e aveva visto più cose di&nbsp;quante potessero vantarsi di averne vedute molti ottuagenari. « È mio figlio » disse messer Nicolò. E soggiunse:&nbsp;« E uomo vostro », intendendo con ciò che era a sua disposizione per servirlo qualora egli lo desiderasse. Era&nbsp;un’antica formula feudale imparata probabilmente nel breve soggiorno tra i baroni « franchi » del regno di Gerusa-</font></p>
<p><font style="font-size:medium;font-family:AngsanaUPC, serif;"><sup>3</sup> </font><font style="font-size:medium;font-family:AngsanaUPC, serif;font-style:italic;">II Milione,</font><font style="font-size:medium;font-family:AngsanaUPC, serif;"> trad. Benedetto, p. 12.</font></p>
<p><font style="font-size:large;font-family:AngsanaUPC, serif;">163</font></p>
</body>
</html>