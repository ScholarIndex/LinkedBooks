<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">2. Sbarcati (a San Marco? a Rialto?) i tre Polo ritrovavano voci, parole, volti familiari. Forse, ad aspettarli, c’erano i parenti, primo di tutti Marco il vecchio, il fratello maggiore di Nicolò e Maffìo, la colonna, la roccia&nbsp;della famiglia, colui che non aveva mai dubitato né della&nbsp;sopravvivenza, né del ritorno dei congiunti lontani. Fiordelise, la moglie di Nicolò, rimasta ventiquattr’anni in attesa; forse anche Marta, la moglie di Maffìo. Il figlio di&nbsp;Nicolò e di Fiordelise, Maffìo juniore, fratellastro di Marco, nato dai frettolosi amplessi scambiati nella breve sosta tra un viaggio e l’altro ai confini del mondo: un uomo,&nbsp;ormai, che di là a cinque anni si metterà in viaggio anche&nbsp;lui per le vie del mare, a far mercatanzia. Ma, come risulta dai documenti, messer Nicolò aveva anche due figli&nbsp;naturali. Quando li aveva avuti? Da chi? A Venezia? A&nbsp;Costantinopoli? A Soldaia? In Cina? Il nome della madre, Maria, non aiuta: anche le schiave potevano avere,&nbsp;anzi, avevano, se battezzate, nomi veneziani. Comunque,&nbsp;un arrivo dell’ormai non più giovane viaggiatore accompagnato da prole non sembra plausibile. Non possiamo&nbsp;fare altro che constatare l’esistenza di quei due giovanotti, Zanino e Stefanino; null’altro che ciò.</font></p>
<p><font style="font-size:medium;font-family:Sylfaen, serif;">Una leggenda ben radicata nella tradizione orale veneziana vorrebbe che i tre, arrivati senza preavviso, si fossero diretti a casa e avessero bussato alla porta. Secondo le abitudini ancora oggi in vigore nella vita quotidiana, una donnetta di casa si sarebbe affacciata alla finestra, chiedendo il rituale: </font><font style="font-size:medium;font-family:Sylfaen, serif;font-style:italic;">Chi xe?</font><font style="font-size:medium;font-family:Sylfaen, serif;"> Al che i Polo, imperturbabili come se non fossero stati di ritorno dalla Cina,&nbsp;ma da San Marco o da Rialto, avrebbero risposto: </font><font style="font-size:medium;font-family:Sylfaen, serif;font-style:italic;">I&nbsp;paroni.</font></p>
<p><font style="font-size:medium;font-family:Sylfaen, serif;">Un’altra narrazione del ritorno dei Polo risale al più brillante degli editori e commentatori del </font><font style="font-size:medium;font-family:Sylfaen, serif;font-style:italic;">Milione</font><font style="font-size:medium;font-family:Sylfaen, serif;">, lo studioso cinquecentesco Giovanni Battista Ramusio, nella&nbsp;sua « Prefazione sopra il principio del libro del Magni-</font></p>
<p><font style="font-size:medium;font-family:Sylfaen, serif;">307</font></p>
</body>
</html>