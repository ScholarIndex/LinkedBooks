<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">comandante (per lo più un nobile) e allo scrivano, ai marinai e ai rematori, non c’erano soltanto i mercanti. C’erano, più o meno numerosi, i passeggeri che, per sciogliere un voto, per impetrare una grazia o per pura devozione,&nbsp;rischiavano la pericolosa avventura del pellegrinaggio in&nbsp;Terrasanta. E, di costoro, ce n’erano di tutte le razze e&nbsp;di tutte le categorie sociali, vescovi e principi, monaci e&nbsp;borghesi, ed anche poveri diavoli che avevano economizzato moneta su moneta la somma richiesta dal governo&nbsp;veneziano per il trasporto, andata e ritorno, con ogni sorta di garanzie. Gli introiti di questa attività, che per molti&nbsp;versi sembra anticipare quella delle grandi compagnie di&nbsp;turismo dei nostri giorni, rappresentavano una posta troppo grossa perché il Comune non si preoccupasse del suo&nbsp;corretto funzionamento: il pellegrino compiva, pratica-mente, una specie di </font><font style="font-size:medium;font-family:Sylfaen, serif;font-style:italic;">inclusive tour</font><font style="font-size:medium;font-family:Sylfaen, serif;"> Venezia-Venezia via&nbsp;Betlemme, Nazareth e Gerusalemme (c’era chi, spendendo&nbsp;di più, arrivava fino a Damasco, o, addirittura, al Sinai,&nbsp;imbarcandosi per il ritorno ad Alessandria d’Egitto), sotto&nbsp;la protezione della Repubblica ed a bordo del suo naviglio. Ma se la presenza di molti pellegrini a bordo di una&nbsp;nave a vela poneva problemi a cominciare dall’affollamento delle stive, a bordo di una galera, anche se lo scotto&nbsp;richiesto era più salato, le condizioni erano peggiori. Ai&nbsp;passeggeri era anche richiesto, senza preavviso, di spostarsi&nbsp;in massa da un lato all’altro della galera per facilitare, col&nbsp;peso, l’esecuzione di una manovra. Il cibo, sembra lasciasse alquanto a desiderare: nel Quattrocento, quando entreranno in servizio le galere grosse da mercanzia, saranno&nbsp;previsti spazi adeguati per il bestiame da carne e per altre&nbsp;provviste fresche, ma, nel Duecento, di fresco c’erano soltanto le uova delle galline portate da qualche privilegiato.&nbsp;Nei porti di transito, le soste erano, di regola, brevi, salve&nbsp;le necessità imposte dal mare agitato; ogni giorno guadagnato era utilizzabile a destinazione per vendere meglio le&nbsp;stoffe, i vetri, le gemme e i prodotti artigianali caricati</font></p>
<p><font style="font-size:small;font-family:Impact, sans-serif;">69</font></p>
</body>
</html>