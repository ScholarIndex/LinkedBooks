<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">traditore e ribelle contro il suo signore, e non poteva far nulla per lui, perché lui commetteva una cattiva azione,&nbsp;e ha avuto quello che si meritava ».</font></p>
<p><font style="font-size:large;font-family:AngsanaUPC, serif;">Preoccupato, una volta di più, degli equilibri interni del suo impero, Kubilai aveva fatto un gesto diplomatico.</font></p>
<p><font style="font-size:large;font-family:AngsanaUPC, serif;">I cristiani erano importanti, per lui, quanto i finanzieri musulmani, perché non solo sua madre, ma alcuni dei suoi migliori generali e dei suoi consiglieri più fidati erano cristiani nestoriani. E lo strapotere dei foschi </font><font style="font-size:large;font-family:AngsanaUPC, serif;font-style:italic;">lama</font><font style="font-size:large;font-family:AngsanaUPC, serif;"> tibetani&nbsp;andava opportunamente bilanciato e temperato dall’influenza di questi rappresentanti di una Cristianità alla quale, forse, egli aveva pensato, al tempo del primo incontro&nbsp;con i Polo, come ad una buona religione di Stato alternativa al buddismo lamaistico; naturalmente, un cristianesimo imperiale, come era stato in Europa prima che papa&nbsp;Gregorio VII togliesse il potere ecclesiastico dalle mani&nbsp;degli imperatori germanici. Ma come era ancora, di fatto,&nbsp;a Venezia, dove, forse sulla base della tradizione bizantina, il potere ecclesiastico era più che mai emanazione diretta del potere politico.</font></p>
<p><font style="font-size:large;font-family:AngsanaUPC, serif;">Ma la cerimonia della quale Marco si trovava ad essere spettatore a Khanbaliq in occasione della Pasqua dell’anno successivo alla sconfitta di Nayan non aveva nessun significato particolare. Già molti anni prima Guglielmo da&nbsp;Rubruck aveva visto qualcosa di analogo alla corte di&nbsp;Mongke, a Karakorum: tutti i cristiani a palazzo, e il Gran&nbsp;Khan che incensava e baciava pubblicamente il Vangelo,&nbsp;imitato da tutti i principi e gran dignitari. Kubilai faceva&nbsp;lo stesso in occasione delle solennità buddiste, musulmane, ebraiche. Tutto rientrava nella politica ecclesiastica dei&nbsp;Mongoli, per i quali, in fondo, ogni religione era buona&nbsp;purché chi la praticava fosse buon suddito del Gran Khan.&nbsp;Ma Kubilai non voleva veder croci « per nessuna cosa al&nbsp;mondo ». Gli stessi nestoriani, del resto, non usavano il&nbsp;Crocefisso nella loro liturgia: per la loro fede, colui che&nbsp;era morto di quel supplizio crudele ed infamante era sol-</font></p>
<p><font style="font-size:large;font-family:AngsanaUPC, serif;font-weight:bold;">245</font></p>
</body>
</html>