<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">un piccolo Stato periferico, già provincia imperiale, al quale aveva dovuto ricorrere più volte per la propria difesa. Quando l’Italia continentale era stata occupata dai Longobardi e poi dai Franchi di Carlo Magno, costoro avevano&nbsp;preferito la remota sovranità bizantina ed il rischio e l’avventura del commercio marittimo. E così, nel 992 e nel&nbsp;1082, i Veneziani (parliamo proprio di loro), ormai indi-pendenti anche se gli imperatori si ostinavano a chiamarli&nbsp;« cari amici e sudditi », avevano ottenuto, in cambio dei&nbsp;loro interventi contro gli Arabi e i Normanni, ottimi privilegi commerciali in quasi tutte le piazze dove valesse la&nbsp;pena di averne e un ampio quartiere nella stessa Costantinopoli, con chiese soggette al loro patriarca di Grado e&nbsp;con eccellenti banchine per il carico e lo scarico delle merci&nbsp;dalle navi in piena esenzione doganale.</font></p>
<p><font style="font-size:large;font-family:AngsanaUPC, serif;">Di questa condizione di privilegio, i Veneziani avevano approfittato anche troppo. I Bizantini ne avevano sopportato a denti stretti la baldanza, la boria, la spregiudicatezza, pur invidiandone l’organizzazione mercantile,&nbsp;l’abilità marinara, la forza militare, la solidarietà sociale.&nbsp;E avevano cercato di dare più spazio ai loro rivali, non&nbsp;tanto ai più deboli, Amalfitani, Ragusei, Ebrei e Baresi,&nbsp;ma soprattutto ai Genovesi e ai Pisani, concorrenti temibili e agguerriti anche sul piano militare. Il risultato era&nbsp;stato peggio che deludente: la splendida metropoli aveva&nbsp;visto i propri traffici diventare monopolio di mercanti, banchieri e armatori italiani, che, favoriti dalle agevolazioni&nbsp;fiscali, facevano una concorrenza spietata ai sudditi bizantini e, sempre rissosi, sempre discordi, si azzuffavano continuamente senza riguardo né rispetto per le leggi di chi&nbsp;li ospitava.</font></p>
<p><font style="font-size:large;font-family:AngsanaUPC, serif;">Da queste tensioni soprattutto era nata l’antipatia nutrita di diffidenza e di paura, oltre che di incomprensione reciproca, che divideva i Bizantini dai « Latini », dai&nbsp;« Franchi », come essi chiamavano indistintamente i cattolici occidentali, di qualsiasi razza fossero. Ed ecco che, ai</font></p>
<p><font style="font-size:large;font-family:AngsanaUPC, serif;font-weight:bold;">7</font></p>
</body>
</html>