<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Della Persia e dei suoi otto regni, Marco ammira i cavalli ed i cammelli, ma soprattutto gli asini, le biade ed&nbsp;i frutti; non ne ama punto gli abitanti, genti crudeli e sanguinarie, che si ammazzano di continuo fra loro e deprederebbero i mercanti se non glielo impedisse la rigorosa&nbsp;polizia degli occupanti Mongoli, e lo fanno volentieri se&nbsp;appena appena Í custodi della legge mongola voltano l’occhio altrove. Evidentemente, il cattivo esempio offerto&nbsp;dai Persiani dovette contagiare anche gli onesti Mongoli,&nbsp;se, una settantina d’anni dopo il primo passaggio dei Polo,&nbsp;il fiorentino Francesco di Balduccio Pegolotti, parlando&nbsp;del « viaggio del Gattaio » nella sua </font><font style="font-size:medium;font-family:Sylfaen, serif;font-style:italic;">Pratica della mercatura</font><font style="font-size:medium;font-family:Sylfaen, serif;"> (un manuale ad uso dei mercanti), metteva in guardia i lettori contro certi pericolosissimi « Moccoli, cioè&nbsp;Tartari scherani » che infestavano il territorio. Ma il dispregio di Marco derivava anche da una considerazione&nbsp;morale: amanti del vino, vietato dal Profeta ai suoi fedeli, i musulmani di Persia lo facevano bollire e sostenevano che il vino cotto non era più vino. Fonti musulmane&nbsp;confermano questa pratica (certe acquaviti della nostra gioventù portavano, del resto, l’appellativo </font><font style="font-size:medium;font-family:Sylfaen, serif;font-style:italic;">medicinal</font><font style="font-size:medium;font-family:Sylfaen, serif;"> per essere vendute senza problemi alla clientela musulmana di&nbsp;Egitto e di Turchia); ma il maomettanesirno persiano aveva tradizionalmente chiuso non un occhio, ma tutt’e due&nbsp;sul vino, festoso protagonista di più d’una delle deliziose&nbsp;liriche di Omar al-Kayya’m, musulmano di Persia. Comunque, prima di lasciare la Persia, Marco doveva imbattersi&nbsp;in banditi ben più pericolosi: i terribili Caraunas, singolare tribù di meticci indo-mongoli che, guidati da un principe mongolo ribelle, avrebbero fondato uno Stato a Lahore, in India,'e di là si sarebbero spinti in spericolate incursioni fino all’interno dell’Iran. Con un vantaggio rispetto&nbsp;ad ogni altro tipo di predoni e di razziatori: la magica facoltà di generare le tenebre a loro piacimento, e di operare perciò in piena sicurezza le loro male azioni. « E sappiate » scrive il nostro viaggiatore « che in quella oscu-</font></p>
<p><font style="font-size:medium;font-family:Sylfaen, serif;">109</font></p>
</body>
</html>