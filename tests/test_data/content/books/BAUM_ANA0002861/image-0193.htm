<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">di un viaggio, poteva sollevare una certa dose di scetticismo. Ancora più incredibile doveva apparire il finale della storia, il padrón di casa che ritorna, quando lo straniero è partito, e trova tutta la famiglia « piena di letizia e di&nbsp;speranza », e lui si diverte a farsi raccontare tutti gli spassi&nbsp;che le sue donne si sono prese col forestiero, dopodiché&nbsp;tutti assieme rendono grazie agli dèi. E non meno inverosimile poteva sembrare l’usanza di certi montanari, di cui&nbsp;Marco aveva sentito dire che si appostavano sulla strada&nbsp;per offrire le loro donne ai mercanti, e, quando questi,&nbsp;rimontando a cavallo dopo essersi divertiti a sazietà, se&nbsp;ne andavano lasciando un regalo alle donne, gli gridavano&nbsp;dietro: « “Dove vai, tu, laggiù? Facci un po’ vedere che&nbsp;cosa porti via da casa nostra! Eh! Facci vedere, poveraccio, quel che hai guadagnato! Guarda un po’ che cosa hai&nbsp;dimenticato a casa nostra ! ” E gli mostrano il danaro che&nbsp;hanno ricevuto da lui. Noi abbiamo questo di tuo [dicono] o imbecille, e tu non hai nulla di nulla! »<sup>8</sup>.</font></p>
<p><font style="font-size:medium;font-family:Times New Roman, serif;">Insomma, anche per il Veneziano che, ormai, ne aveva viste di cotte e di crude, il mondo alla rovescia. A riportarlo a cose serie c’erano le usanze monetarie: se, per le grosse somme, si utilizzava l’oro in verghe, per la moneta spicciola si utilizzava il salgemma, stampato in forme simili a pani, piatte alla base e rotonde sopra, del peso&nbsp;di una mezza libbra o di una libbra, col sigillo del Gran&nbsp;Signore, e ottanta pani di sale valevano un saggio d’oro&nbsp;fino, pari a grammi 4,72. Ma nelle località più remote i&nbsp;mercanti ottenevano un saggio d’oro anche per sessanta,&nbsp;cinquanta o addirittura quaranta pani di sale: gli abitanti&nbsp;non avevano scelta, se volevano ricavare dall’oro che trovavano nei laghi e nei fiumi ciò di cui avevano bisogno&nbsp;per vivere. In città, invece, la gente spezzava le monete&nbsp;di sale per condire i cibi e non utilizzava che i pani interi.&nbsp;Come sempre, la ferrea legge della domanda e dell’offerta</font></p>
<p><font style="font-size:small;font-family:Times New Roman, serif;font-style:italic;">*Devisement,</font><font style="font-size:small;font-family:Times New Roman, serif;"> trad. Hambis, II, p. 297.</font></p>
<p><font style="font-size:medium;font-family:Times New Roman, serif;font-weight:bold;">194</font></p>
</body>
</html>