<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">commensali. Uomini e donne attingevano a loro volta nei recipienti mediante coppe d’oro a forma di tazza.</font></p>
<p><font style="font-size:medium;font-family:Sylfaen, serif;">A Karakorum, Guglielmo da Rubruck aveva potuto vedere la grande fontana da tavola costruita per Mongke&nbsp;Khan dall’orafo parigino Guglielmo Boucher<sup>4</sup>. Era più bella della credenza di Kubilai: un grande albero d’argento&nbsp;con quattro leoni d’argento ai piedi, e dalla bocca di ogni&nbsp;leone sgorgava latte di giumenta, mentre in cima all’albero zampillavano, dalle bocche di quattro serpenti d’oro,&nbsp;il vino, il </font><font style="font-size:large;font-family:AngsanaUPC, serif;font-style:italic;">kumyss,</font><font style="font-size:medium;font-family:Sylfaen, serif;"> l’idromele o </font><font style="font-size:large;font-family:AngsanaUPC, serif;font-style:italic;">boal</font><font style="font-size:medium;font-family:Sylfaen, serif;"> e la birra di riso, e&nbsp;ciascuna bevanda veniva raccolta in un tino d’argento.&nbsp;Nascosto in un incavo alla base dell’albero, uno schiavo,&nbsp;soffiando in un tubo, faceva muovere un angelo appollaiato in vetta, e ogni volta che c’era bisogno di rifornimenti&nbsp;l’angelo si rizzava e faceva suonare una tromba. Lo schiavo doveva avere il suo daffare, perché i banchetti del Gran&nbsp;Khan finivano sempre in ubriacature solenni. A fra Guglielmo, Mongke era apparso perennemente avvinazzato;&nbsp;Ogodei era morto in preda al </font><font style="font-size:large;font-family:AngsanaUPC, serif;font-style:italic;">delirium tremens</font><font style="font-size:medium;font-family:Sylfaen, serif;">, come Hu-lagu, e tra i motivi dell’ammirazione di Gengis Khan per&nbsp;Yeh-lu Chu-t’sai c’era la fermezza con la quale questi osava impedirgli di ubriacarsi. Quanto a Kubilai, sappiamo&nbsp;da altre fonti che gli capitava molto spesso di essere brillo&nbsp;o del tutto ubriaco per le incessanti libagioni, solenni e private, che, assieme agli eccessi sessuali, sembravano quasi&nbsp;un attributo del potere supremo. Si può cercare la spiegazione nell’originaria povertà dei Mongoli, nella durezza&nbsp;spietata della loro vita prima e durante l’epoca delle grandi conquiste. Ad un popolo avvezzo a campare di poco o&nbsp;nulla nelle condizioni climatiche più aspre, a uomini abituati a rimanere ventiquattr’ore al giorno in sella per lunghi periodi nutrendosi di ogni cosa, anche la più schifosa&nbsp;come i ratti e i pidocchi, l’eccesso doveva sembrare il trion-</font></p>
<p><font style="font-size:small;font-family:Sylfaen, serif;"><sup>4</sup> Cfr. L.C. </font><font style="font-size:small;font-family:Sylfaen, serif;font-variant:small-caps;">Olschki, </font><font style="font-size:small;font-family:Sylfaen, serif;font-style:italic;">Guillaume Boucher: A French Artist at the Court of the Khans,</font><font style="font-size:small;font-family:Sylfaen, serif;"> Baltimora 1946.</font></p>
<p><font style="font-size:medium;font-family:Sylfaen, serif;">167</font></p>
</body>
</html>