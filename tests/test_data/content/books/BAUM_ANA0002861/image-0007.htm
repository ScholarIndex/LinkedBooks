<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">primi di luglio 1203, una grossa armata navale veneziana si era presentata davanti alle mura di Costantinopoli, con&nbsp;a bordo il fiore della cavalleria feudale della Champagne,&nbsp;delle Fiandre, di Francia e di alcune regioni d’Italia e di&nbsp;Germania. « Latini », « Franchi »: baroni e scudieri, sergenti e semplici uomini d’arme, accomunati da un complesso di sentimenti in cui alla fede religiosa si univano&nbsp;spirito d’avventura e desiderio di conquista e di preda.&nbsp;Erano i Crociati, che avevano stipulato con i Veneziani&nbsp;un accordo per farsi trasportare in Terrasanta, a combattere per la liberazione del sepolcro di Cristo, ricaduto dal&nbsp;1187 in mani musulmane, e che si erano lasciati convincere, invece, a far guerra al cristianissimo impero di Bisanzio. Alessio III Angelo aveva usurpato il trono bizantino&nbsp;accecando il vecchio imperatore Isacco, e Alessio il Giovane, figlio del detronizzato, aveva saputo approfittare delle circostanze, aveva promesso ai Crociati appoggio e danari se l’avessero rimesso sul trono. E i Veneziani... Sulla&nbsp;loro responsabilità nella deviazione della quarta Crociata&nbsp;si discute da secoli, ma, certamente, non avevano visto di&nbsp;cattivo occhio la possibilità di rifarsi delle enormi spese&nbsp;incontrate per allestire l’armata, quando la solvibilità dei&nbsp;baroni latini si dimostrava giorno dopo giorno più incerta.</font></p>
<p><font style="font-size:large;font-family:AngsanaUPC, serif;">Il fatto che proprio i Latini, i Franchi, riportassero Alessio Angelo a Costantinopoli a bordo delle navi veneziane gli aveva alienato gli animi di tutta la popolazione.&nbsp;Collocato a forza sul trono accanto al vecchio padre cieco,&nbsp;c’era rimasto assai poco. Ma l’esplosione di furore che&nbsp;l’aveva cacciato aveva deciso le sorti dell’impero e della&nbsp;capitale. Crociati e Veneziani ne avevano concordato la&nbsp;conquista e la spartizione. Costantinopoli era stata presa&nbsp;d’assalto, le sue torri erano state conquistate ad una ad&nbsp;una, le sue strade, le sue piazze erano state teatro di feroci combattimenti. E, quando i combattimenti erano cessati, i Latini si erano resi conto di avere alla loro mercé&nbsp;una preda quale mai nessun esercito al mondo aveva so-</font></p>
<p><font style="font-size:large;font-family:AngsanaUPC, serif;font-weight:bold;">8</font></p>
</body>
</html>