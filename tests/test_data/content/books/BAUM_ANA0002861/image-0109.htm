<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">rità lo stesso messer Marco Polo restò come preso da quella gente... dei suoi compagni molti furono presi e vennero venduti: qualcuno fu ucciso. »<sup>4</sup> Peccato che di questo fosco episodio non ci sia giunto alcun particolare.</font></p>
<p><font style="font-size:large;font-family:AngsanaUPC, serif;">Prima di correre quella singolarissima avventura, Marco era giunto da Yezd, in sette giorni di marcia in pianure poco abitate e qua e là ombreggiate da ciuffi di palme, a&nbsp;Kerman, allora importante centro minerario (oltre alle turchesi, vi si cavava l’acciaio) e siderurgico (vi si lavoravano&nbsp;armi ed arnesi per cavalcare) dove le donne ricamavano&nbsp;« nobilissimamente » sulla seta e dove nascevano « i migliori e più veloci falconi del mondo ». Del tempo del suo&nbsp;passaggio, poco rimane in quella città sfortunata, che ha&nbsp;conosciuto, dal Duecento in poi, almeno una decina di dominazioni (tra l’altro, ventimila dei suoi abitanti sono stati accecati ed altrettanti venduti schiavi in una guerra dinastica del 1794; il colpo definitivo gliel’hanno dato i terremoti di questi ultimi anni). « Umilissimi, pacifici, servizievoli a vicenda quanto più possono », quegli abitanti&nbsp;erano tutto il contrario degli altri Iraniani: un re locale&nbsp;aveva interpellato gli uomini di scienza, e, avendone appreso che la causa della malvagità di costoro risiedeva nella natura del terreno dei luoghi in cui vivevano, si era fatto portare (non si sa come) sette navi di terra di Isfahan,&nbsp;« i cui abitanti avevano di ogni vizio la palma sugli altri », e aveva fatto distendere quella terra sul pavimento&nbsp;di « certe sale assai frequentate » ricoprendola poi con abbondanza di tappeti. « Orbene, » dice Marco « essendosi&nbsp;in quelle sale preparato un convito, subito, alla prima vivanda, i banchettanti presero ad offendersi l’un l’altro, con&nbsp;parole e con atti, ed a ferirsi mortalmente. Ed allora il re&nbsp;riconobbe che la causa del fatto era veramente il territorio. »<sup>5</sup></font></p>
<p><font style="font-size:small;font-family:Tahoma, sans-serif;"><sup>4</sup> &nbsp;&nbsp;&nbsp;</font><font style="font-size:medium;font-family:AngsanaUPC, serif;font-style:italic;">II Milione,</font><font style="font-size:small;font-family:Tahoma, sans-serif;"> </font><font style="font-size:medium;font-family:AngsanaUPC, serif;">trad. Benedetto, pp. 42 ss.</font></p>
<p><font style="font-size:small;font-family:Tahoma, sans-serif;"><sup>5</sup> &nbsp;&nbsp;&nbsp;</font><font style="font-size:medium;font-family:AngsanaUPC, serif;font-style:italic;">II Milione,</font><font style="font-size:small;font-family:Tahoma, sans-serif;"> </font><font style="font-size:medium;font-family:AngsanaUPC, serif;">trad. </font><font style="font-size:medium;font-family:AngsanaUPC, serif;font-variant:small-caps;">Benedetto, pp. 44 ss.</font></p>
<p><font style="font-size:small;font-family:Tahoma, sans-serif;">110</font></p>
</body>
</html>