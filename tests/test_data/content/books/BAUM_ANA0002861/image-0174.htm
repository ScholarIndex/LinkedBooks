<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Tahoma, sans-serif;font-weight:bold;">XI.</font></p>
<p><font style="font-size:medium;font-family:Sylfaen, serif;">NEL PIANETA CINA</font></p>
<p><font style="font-size:medium;font-family:Sylfaen, serif;">1. La città di Khanbaliq aveva dodici porte e altrettanti grandi sobborghi ancora più densamente abitati della capitale, Un censimento del 1270 valutava la popolazione globale in 147.590 fuochi, il che, secondo il calcolo cinese di otto persone per fuoco, darebbe un totale di&nbsp;1.200.000 abitanti. Con 100.000 abitanti, Venezia sarà,&nbsp;alla fine del Duecento, la terza città d’Europa, dopo Napoli&nbsp;e Parigi.</font></p>
<p><font style="font-size:medium;font-family:Sylfaen, serif;">Per i mercanti, che venivano a frotte, era un mercato eccellente; i caranvanserragli erano riservati ciascuno agli&nbsp;appartenenti ad una data razza o popolazione. Nei sobborghi c’erano belle case e bei palazzi, altrettanto belli che&nbsp;in città, dove, in forza di una interdizione rituale, era vietato seppellire i morti (ricordiamo, di passaggio, che una&nbsp;analoga interdizione figurava nell’antichissima legge romana delle Dodici Tavole) ed esercitare la prostituzione, la&nbsp;quale, invece, prosperava nei sobborghi: ventimila donne,&nbsp;organizzate in centurie, agli ordini di un « capitano generale ». Tutte si davano per danaro, e per danaro prodigavano volentieri i loro servizi ai mercanti: soltanto agli&nbsp;ambasciatori accreditati presso il Gran Khan si davano gratuitamente, una per notte a ciascuno dei componenti dell’ambasceria, e quelle prestazioni rappresentavano il loro&nbsp;modo di pagare le imposte al Gran Khan.</font></p>
<p><font style="font-size:medium;font-family:Sylfaen, serif;">Da centinaia di città venivano a Khanbaliq i compratori e i venditori. Ogni giorno vi entravano più di mille carri di seta, e dall’India e dalle varie regioni della Cina</font></p>
<p><font style="font-size:medium;font-family:Sylfaen, serif;">175</font></p>
</body>
</html>