<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">predicava nelle chiese parigine, ma, soprattutto, frequentava quel personaggio veramente straordinario per levatura morale e intellettuale che era re Luigi IX, san Luigi, che l’aveva preso a benvolere. Quanto all’amicizia del principe Edoardo, il Visconti se l’era guadagnata nel corso&nbsp;della missione diplomatica del cardinale Ottobono Fieschi&nbsp;in Inghilterra al tempo della sollevazione dei baroni contro re Enrico III provocata da Simone di Montfort. Era&nbsp;stata una serie di circostanze eccezionali, il concilio radunato a Westminster per scomunicare Simone ed i suoi partigiani, la dedizione spontanea del principe Edoardo come&nbsp;ostaggio a Simone e la sua fuga spettacolare, a cavallo, col&nbsp;glorioso e tragico finale della sconfitta e dell’uccisione del&nbsp;Montfort. L’arcidiacono Visconti aveva lavorato sodo a&nbsp;riconciliare i seguaci di Simone con re Enrico e con Edoardo, e si era fatto stimare da entrambi. Tuttavia, se la morte non avesse colto san Luigi alle soglie di Tunisi, egli&nbsp;avrebbe abbandonato tutti per rispondere all’appello del&nbsp;venerando amico che l’avrebbe voluto con sé. Soltanto&nbsp;dopo la morte di Luigi IX, Tedaldo Visconti aveva raggiunto il principe e aveva preso la Croce con lui.</font></p>
<p><font style="font-size:large;font-family:AngsanaUPC, serif;">Marco Polo racconta che il padre e lo zio parlarono « a lungo » col legato papale del loro viaggio, della lettera di Kubilai e del da farsi, e che da lui ebbero l’autorizzazione a recarsi a Gerusalemme, a prelevare l’olio delle lampade del Santo Sepolcro, richiesto da Kubilai per la&nbsp;propria madre cristiana. Del viaggio a Gerusalemme non&nbsp;dice se non che fu effettuato rapidamente; non era un&nbsp;evento eccezionale, i pellegrini ammucchiati a bordo della&nbsp;galera con la quale i Polo erano venuti in Levante erano&nbsp;potuti arrivare a Gerusalemme anche loro, a costo di molte ruberie e soperchierie dei musulmani inaspriti dalle tensioni create e aumentate dalle Crociate. Perduta nel 1187,&nbsp;la Santa Città era stata riscattata da Federico II nel 1229,&nbsp;ma era rimasta cristiana per poco. Nel 1244, un’orda di&nbsp;Turchi del Khwarezm l’aveva presa, saccheggiata, devasta-</font></p>
<p><font style="font-size:large;font-family:AngsanaUPC, serif;font-weight:bold;">82</font></p>
</body>
</html>