<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">molte speranze per una soluzione del conflitto col pontefice. Sul soglio dogale sedeva un uomo di guerra, Giovanni Soranzo, vincitore dei Genovesi a Cafía; a lui spettava la soddisfazione di veder finalmente tolto, nel 1313, Pinterdetto, grazie allo zelo diplomatico di Francesco Dandolo, che più tardi diventerà doge a sua volta.</font></p>
<p><font style="font-size:medium;font-family:Sylfaen, serif;">Ma fra Francesco Pipino non veniva a parlare di politica: il capitolo generale del suo ordine, che era l’ordine dotto per eccellenza, l’aveva incaricato di tradurre in latino quel libro di cui si parlava tanto, e del quale si diceva che poteva essere letto' con vantaggio anche dai devoti cattolici e utilizzato per la propaganda della fede.&nbsp;Una traduzione in latino significava allargare la diffusione&nbsp;del volume in tutto il mondo colto d’Europa, al difuori&nbsp;e al di là del “giro” delle corti e della buona società.</font></p>
<p><font style="font-size:medium;font-family:Sylfaen, serif;">L’incontro fu soddisfacente; per fra Pipino addirittura edificante. Messer Marco era « un gentiluomo prudente, credente e devoto, adorno di onesti costumi»<sup>17</sup>, insomma una persona perbene; il frate aveva saputo che&nbsp;anche messer Nicolò, padre di Marco, era stato un uomo&nbsp;serio (« vir totius prudentiae »: nel longanime, calunnia-tissimo Medio Evo, una relazione extraconiugale e due&nbsp;figli naturali non scandalizzavano nessuno), e così pure&nbsp;lo zio, e che anche il libro era serissimo. Evidentemente,&nbsp;i suoi confratelli veneziani non ci avevano trovato proprio niente da ridere. E Marco gli consegnò, per la traduzione, una copia del </font><font style="font-size:large;font-family:AngsanaUPC, serif;font-style:italic;">Devisement</font><font style="font-size:medium;font-family:Sylfaen, serif;"> redatta « in lingua&nbsp;lombarda », cioè in volgare italiano.</font></p>
<p><font style="font-size:medium;font-family:Sylfaen, serif;">Quella copia italiana data da Marco a fra Pipino è stata il sogno di molti cercatori, nelle biblioteche e negli&nbsp;archivi di tutto il mondo. Ma non esiste più. Con ogni&nbsp;probabilità, era il testo originale preparato da Marco ed&nbsp;abbellito e modificato da Rustichello da Pisa nella ver-</font></p>
<p><font style="font-size:medium;font-family:AngsanaUPC, serif;"><sup>17</sup> F. </font><font style="font-size:small;font-family:Sylfaen, serif;font-variant:small-caps;">Pipino, </font><font style="font-size:small;font-family:Sylfaen, serif;font-style:italic;">Cbronicon,</font><font style="font-size:medium;font-family:AngsanaUPC, serif;"> in L. </font><font style="font-size:small;font-family:Sylfaen, serif;font-variant:small-caps;">Manzoni, </font><font style="font-size:small;font-family:Sylfaen, serif;font-style:italic;">Di Frale Francesco Pipini da Bologna O.P.,</font><font style="font-size:medium;font-family:AngsanaUPC, serif;"> Bologna 1896, pp. 25 ss.</font></p>
<p><font style="font-size:large;font-family:AngsanaUPC, serif;">346</font></p>
</body>
</html>