<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">mani dei Parti, nomadi guerrieri di probabile origine scita che avevano già creato problemi ai monarchi persiani dell’età aurea e ne avrebbero creati altrettanti ai Romani per&nbsp;quasi seicento anni. Ma il motivo principale della costruzione di quell’eccezionale complesso di fortificazioni era&nbsp;la difesa dalle incursioni degli Hsiung-nu, conosciuti anche come Unni, probabilmente connessi da esili legami&nbsp;con quelli che conosciamo per le loro incursioni in Europa&nbsp;alla fine dell’impero romano, gli Unni di Attila.</font></p>
<p><font style="font-size:medium;font-family:Sylfaen, serif;">Nel 138 avanti Cristo, l’imperatore Wu-ti, il più illustre dei regnanti della prima dinastia Han, si era posto seriamente il problema di farla finita con gli Hsiung-nu&nbsp;e con le fulminee razzie che, nonostante le muraglie, costoro continuavano a compiere ai danni delle campagne&nbsp;settentrionali della Cina. Poiché era uomo di larga visuale, aveva pensato di accerchiarli coinvolgendo in una operazione a vastissimo raggio un popolo del quale aveva sentito parlare come del nemico capitale degli Unni: gli Yueh-chih, costretti dagli Hsiung-nu (così si diceva) a migrare&nbsp;lontano, ai margini occidentali dell’Asia centrale (erano gli&nbsp;Sciti che stavano, tra l’altro, occupando la Battriana). Aveva dunque deciso l’invio di una missione segreta che, attraverso il territorio controllato dagli Unni, portasse agli&nbsp;Yueh-chih le sue proposte di alleanza. A compiere l’impresa si era offerto volontario un funzionario di corte di&nbsp;nome Ch’ang Ch’ien.</font></p>
<p><font style="font-size:medium;font-family:Sylfaen, serif;">Dopo mirabolanti avventure (tra l’altro, fatto prigioniero dagli Hsiung-nu, era rimasto dieci anni in mano loro) Ch’ang Ch’ien era riuscito a portare a termine la missione,&nbsp;ma senza successo: gli Yueh-chih non avevano accettato&nbsp;di partecipare alla grande offensiva antiunna. Però aveva&nbsp;riportato all’imperatore una gran quantità di informazioni&nbsp;particolareggiate sulle varie regioni dell’Asia centrale ed&nbsp;anche su paesi assai più lontani di quelli che aveva visitato, la terra dei Parti, la Media, la Mesopotamia, la Siria.&nbsp;Aveva raccontato che nella regione di Fergana si coltili</font></p>
</body>
</html>