<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">tori dell’impero gengiscanide, senza la quale non avrebbero potuto farsi capire da nessuno, e, dato che il turco uighur era lingua colta e largamente impiegata nell’amministrazione imperiale, è da pensare che Marco si applicasse, appena arrivato, a farsene padrone. Quanto al cinese, c’è chi sostiene che Marco non l’abbia mai imparato&nbsp;e si sia sempre valso di intermediari persiani, ma c’è anche chi sostiene (come W. Franke) che ne imparò almeno&nbsp;quanto bastava per cavarsi d’impaccio, anche se la sua&nbsp;posizione di ospite e volontario nella cancelleria di Kubi-lai avrebbe potuto dispensarlo da questa immensa fatica.&nbsp;Certo è che, a sua detta, non molto tempo dopo l’arrivo&nbsp;a corte era già « pratico » di quattro lingue e dei rispettivi alfabeti; a corte aveva tenuto occhi e orecchi bene&nbsp;aperti e aveva saputo sviluppare le qualità che, in lui, apparivano veramente eccezionali, la memoria e lo spirito&nbsp;di osservazione.</font></p>
<p><font style="font-size:medium;font-family:Sylfaen, serif;">Dal suo alto seggio, il più alto di tutti in ogni circostanza, Kubilai non perdeva d’occhio il nuovo apprendista. E Marco seguiva il signore al servizio del quale si era profferto in tutte le complicate, fastose liturgie che,&nbsp;anche a 15.000 chilometri da Venezia ed in maniera diversa, come a Venezia accompagnavano, avviluppavano e&nbsp;ostentavano il potere.</font></p>
<p><font style="font-size:medium;font-family:Sylfaen, serif;">A settembre, un mese giusto dopo la cerimonia dello spargimento del latte delle giumente bianche, si celebrava la festa del genetliaco di Kubilai (le feste solenni di corte erano tredici all’anno, ma questa era la più importante, dopo quella dell’anno nuovo). Kubilai indossava una veste di </font><font style="font-size:medium;font-family:Sylfaen, serif;font-style:italic;">lamé</font><font style="font-size:medium;font-family:Sylfaen, serif;"> d’oro, proprio come il doge di Venezia, e come lui si vestivano ben dodicimila « baroni e cavalieri » le cui vesti erano meno preziose di quelle del monarca, ma tutte di seta ricamata d’oro con grandi cinture&nbsp;dorate. Glieli regalava il Gran Khan, quegli abiti di gran&nbsp;lusso, ad ogni festa, e ce n’erano che valevano, soltanto&nbsp;per le perle e le pietre preziose che li adornavano, più</font></p>
<p><font style="font-size:medium;font-family:Sylfaen, serif;">165</font></p>
</body>
</html>