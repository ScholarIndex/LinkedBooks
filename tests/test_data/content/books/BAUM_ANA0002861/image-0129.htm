<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">ascoltare storie di paesi lontani, mentre ser Nicolò e ser Maffio negoziano cautamente pietre rosse e pietre azzurre, balasci e zaffiri, i tre riprendono il cammino.</font></p>
<p><font style="font-size:medium;font-family:Sylfaen, serif;">Tra loro e la Cina, primo e spaventevole ostacolo, si alzano catene immense ed impervie di montagne tra le più&nbsp;alte del mondo: Hsuan-tsang ne aveva fatto personale&nbsp;esperienza, e, anche se aveva trovato assai più terribile&nbsp;il passaggio per l’Hindukush, non era rimasto indietro di&nbsp;molto nel descrivere l’esperienza traumatizzante della traversata del Pamir. Strade ripide e precipizi, passaggi pericolosissimi, montagne di altezza prodigiosa e di colore ferrigno gli avevano lasciato un ricordo alquanto diverso da&nbsp;quello che traspare dalla descrizione che Marco fa del&nbsp;« luogo più alto del mondo »<sup>4</sup>: « un pianoro tra due montagne dov’è un gran lago da cui esce un bellissimo fiume »,&nbsp;i più bei pascoli del mondo, con una quantità enorme di&nbsp;montoni selvatici di grandezza straordinaria, le cui corna&nbsp;« arrivano ad una lunghezza di sei spanne », così grosse&nbsp;che i pastori se ne fanno grandi scodelle per mangiarvi dentro, nonché degli steccati per difendere il bestiame, la notte, da un’infinità di lupi. Certo, in dodici giornate di traversata del Pamir « non si trovano né abitazioni, né alberghi », il fuoco stenta ad accendersi, e, tra&nbsp;l’altitudine grandissima ed il freddo intenso, non si vede&nbsp;volare un uccello.</font></p>
<p><font style="font-size:medium;font-family:Sylfaen, serif;">Sul percorso compiuto dai tre Polo per raggiungere, dal Badakhshan, il centro carovaniero di Kashgar, nel Tur-chestan cinese, al di là dei monti, al margine di quel bacino del Tarim che, per loro, sarà ormai l’anticamera della&nbsp;Cina, c’è molta incertezza. Grandi esploratori come Sven&nbsp;Hedin e Marc Aurei Stein hanno ripercorso passi e sentieri senza raggiungere una convinzione precisa. Comunque, la descrizione del Pamir, benché si abbandoni ben&nbsp;poco all’estro e aiuti ancora meno la fantasia, è senza dub-</font></p>
<p><font style="font-size:small;font-family:Sylfaen, serif;">* </font><font style="font-size:small;font-family:Sylfaen, serif;font-style:italic;">Il Milione,</font><font style="font-size:small;font-family:Sylfaen, serif;"> trad. </font><font style="font-size:small;font-family:Sylfaen, serif;font-variant:small-caps;">Benedetto, </font><font style="font-size:small;font-family:Sylfaen, serif;">p. 62.</font></p>
<p><font style="font-size:medium;font-family:Sylfaen, serif;">130</font></p>
</body>
</html>