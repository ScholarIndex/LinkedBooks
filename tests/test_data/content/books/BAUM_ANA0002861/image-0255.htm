<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">aperto la sedizione di Nayan, Arghun, d’accordo col patriarca Yahbhallah, pregava Rabban Sauma, il sant’uomo, di non andare a Gerusalemme, ma in Europa come suo&nbsp;ambasciatore. Già due anni prima aveva scritto a papa Onorio IV, ma non aveva ricevuto nemmeno una riga di risposta; ora sperava che un personaggio della levatura di Bar&nbsp;Sauma potesse scuotere il papa ed i monarchi cattolici e&nbsp;convincerli a riprendere l’iniziativa di un’azione militare&nbsp;combinata contro il sultano d’Egitto.</font></p>
<p><font style="font-size:medium;font-family:Sylfaen, serif;">Baibars era morto, ma il suo successore Qalawun non era meno temibile. Rafforzare il regno di Gerusalemme,&nbsp;più che mai allo stremo, e restituire i Luoghi Santi alla&nbsp;Cristianità avrebbe potuto essere la contropartita offerta&nbsp;da Arghun alla partecipazione dei potentati cristiani ad&nbsp;un’offensiva contro i Mamelucchi.</font></p>
<p><font style="font-size:medium;font-family:Sylfaen, serif;">Diversamente dai due fratelli Polo al loro ritorno dal primo viaggio in Cina, Rabban Sauma fu preso molto sul&nbsp;serio da tutti, e da tutti, a cominciare dall’imperatore bizantino Andronico Paleólogo, fu trattato con ogni riguardo. A Parigi, re Filippo il Bello gli fece vedere la Santa&nbsp;Cappella di Luigi IX con la corona di spine di Gesù, la&nbsp;basilica di Saint-Denis con le tombe dei re di Francia, la&nbsp;Sorbona con tutti i suoi professoroni; si impegnò anche&nbsp;ad approfondire un piano di alleanza con Arghun e designò persino il proprio plenipotenziario. A Bordeaux, re&nbsp;Edoardo I d’Inghilterra fu pieno di riguardi anche lui,&nbsp;ma assai meno largo di promesse, benché manifestasse le&nbsp;migliori intenzioni. A Roma, dove era stato accolto una&nbsp;prima volta, </font><font style="font-size:medium;font-family:Sylfaen, serif;font-style:italic;">sede vacante</font><font style="font-size:medium;font-family:Sylfaen, serif;"> per la morte di Onorio IV, dal&nbsp;Sacro Collegio dei cardinali, Rabban Sauma s’ebbe dal nuovo papa, Niccolò IV, un’accoglienza calorosissima, descritta ampiamente nelle sue gustose memorie<sup>1</sup>. Salutato come</font></p>
<p><font style="font-size:small;font-family:Sylfaen, serif;"><sup>1</sup> In J. </font><font style="font-size:small;font-family:Sylfaen, serif;font-variant:small-caps;">Mirsky, </font><font style="font-size:small;font-family:Sylfaen, serif;font-style:italic;">The Great Chinese Travelers</font><font style="font-size:small;font-family:Sylfaen, serif;"> dt., pp. 180 s. Per la missione di Rabban Sauma, cfr. S. </font><font style="font-size:small;font-family:Sylfaen, serif;font-variant:small-caps;">Runciman, </font><font style="font-size:small;font-family:Sylfaen, serif;font-style:italic;">A History of the Crusades</font><font style="font-size:small;font-family:Sylfaen, serif;"> cit., Ill, pp. 397 s. (anche per l’impresa di Buscarello).</font></p>
<p><font style="font-size:medium;font-family:Palatino Linotype, serif;">256</font></p>
</body>
</html>