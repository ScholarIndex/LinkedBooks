<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">rebbero stati i pavimenti. Anche se queste erano favole, l’oro in Giappone c’era, e tanto; e, per Kubilai, il Giappone rappresentava anche una sfida ed un ricordo bruciante,&nbsp;il ricordo di una sconfitta.</font></p>
<p><font style="font-size:medium;font-family:Sylfaen, serif;">L’anno 1267, Kubilai aveva inviato in Giappone una ambasceria a reclamarne la sottomissione, ma un tifone&nbsp;l’aveva dispersa in mare. I Mongoli si erano serviti anche&nbsp;del re di Corea, diventato tributario di Kubilai, come mediatore: la Corea era più vicina al Giappone, aveva da&nbsp;tempo rapporti col Giappone (le relazioni con la Cina erano strettissime fin dall’epoca dei T’ang) e forse i Coreani&nbsp;avrebbero meglio saputo avvicinare il vertice dello Stato&nbsp;giapponese per far sì che l’intimazione del Gran Khan venisse ricevuta debitamente e debitamente compresa e obbedita.</font></p>
<p><font style="font-size:medium;font-family:Sylfaen, serif;">Per un monarca assoluto come Kubilai, il sistema politico giapponese doveva essere qualcosa di inconcepibile. Un governo effettivamente centralizzato esisteva da poco,&nbsp;ma l’impero era antichissimo, e la sua singolarità consisteva&nbsp;nel fatto che l’imperatore regnava ma non governava. La&nbsp;dinastia imperiale, considerata di origine divina, era la&nbsp;stessa che occupa ancora ai nostri giorni il trono giapponese, e, nonostante le sue alterne vicissitudini, nessuno&nbsp;aveva mai pensato a cambiarla. In Cina le dinastie si succedevano, nascevano e crollavano ad opera di generali ambiziosi, di eserciti, di rivoluzioni; in Giappone gli avvenimenti non avevano mai scalfito la continuità profonda, anche se avevano frequentemente modificato la realtà pratica. Così, quando Kubilai pensava a ciò che nessun imperatore cinese aveva mai nemmeno sognato, la sottomissione del Giappone, a Kyoto, la capitale giapponese, regnava&nbsp;un imperatore senza potere. Anzi, secondo una recente&nbsp;tradizione, le funzioni imperiali venivano gestite da un&nbsp;ex imperatore, padre o nonno del monarca, il quale, dopo&nbsp;pochi anni di regno, sarebbe stato sostituito da un figlio&nbsp;o da un nipote mentre lui stesso, come ex imperatore,</font></p>
<p><font style="font-size:medium;font-family:Sylfaen, serif;font-weight:bold;">220</font></p>
</body>
</html>