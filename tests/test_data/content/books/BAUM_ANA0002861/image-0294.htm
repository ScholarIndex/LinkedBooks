<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">disponibile e meno preoccupato degli interessi della madrepatria. Le conquiste di Licario, che si era impadronito, per conto dell’imperatore, di Lemno, togliendola ai Navigaioso, nonché di Scopeto, di Serifo, di Sifno e di&nbsp;Zéa, dovevano però dimostrarsi effimere. Nonostante varie vicissitudini, all’infuori di Negroponte, conquistata da&nbsp;Mehemed II nel 1470, molta parte di quell’area dell’Egeo&nbsp;resterà veneziana fino a quando, nel 1537, verranno i Turchi a far definitivamente piazza pulita.</font></p>
<p><font style="font-size:large;font-family:AngsanaUPC, serif;">A Negroponte, Marco ritrovava in pieno l’atmosfera coloniale veneziana. Ogni anno, i </font><font style="font-size:large;font-family:AngsanaUPC, serif;font-style:italic;">terzieri</font><font style="font-size:large;font-family:AngsanaUPC, serif;"> presentavano al&nbsp;</font><font style="font-size:large;font-family:AngsanaUPC, serif;font-style:italic;">bailo</font><font style="font-size:large;font-family:AngsanaUPC, serif;"> l’omaggio destinato al doge ed al Comune, settecento monete d’oro e un dono di ricche stoffe. « Pupilla e&nbsp;man diritta della Repubblica », il regno di Negroponte,&nbsp;come verrà ufficialmente chiamata l’Eubea, passerà totalmente sotto la sovranità diretta di Venezia soltanto nel&nbsp;1390, ma la capitale era in tutto e per tutto un frammento di Venezia, dove si parlava assai più veneziano che&nbsp;greco. Curioso com’era dei fenomeni naturali, Marco non&nbsp;avrà mancato di osservare il singolare movimento delle&nbsp;maree nell’Euripo, lo stretto che separa Negroponte dalla&nbsp;costa greca: fino a quattordici mutamenti di direzione in&nbsp;ventiquattr’ore, con correnti che raggiungono velocità di&nbsp;12 chilometri orari (una leggenda diceva che Aristotele,&nbsp;il grande filosofo, si fosse buttato nell’Euripo, disperato&nbsp;dall’impossibilità di spiegare razionalmente quegli strani,&nbsp;anomali movimenti del mare).</font></p>
<p><font style="font-size:large;font-family:AngsanaUPC, serif;">Perduto di vista l’apice meridionale dell’Eubea, si presentava a Marco il miracolo quotidiano delle Cicladi&nbsp;sorgenti dal mare azzurrissimo come fantasmi grigio-rosati.&nbsp;In lontananza, a est, la lunga sagoma di Andro; di prora,&nbsp;la forma più tozza di Zéa. Le navi passavano sotto la costa attica, perché, a Zéa, c’erano i Greci, e, benché rispettassero ancora i termini delle tregue firmate da Michele,&nbsp;non si poteva essere del tutto sicuri delle loro intenzioni.&nbsp;Così i passeggeri potevano ammirare da presso le colonne</font></p>
<p><font style="font-size:large;font-family:AngsanaUPC, serif;font-weight:bold;">295</font></p>
</body>
</html>