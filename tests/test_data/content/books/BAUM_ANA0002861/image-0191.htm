<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">matrimoniali, che ben valevano la pena di essere riferite. Nevvero che, in questa contrada, i nostri giovani gentiluomini dai sedici ai ventiquattr’anni farebbero bene a farci un giretto? Avrebbero ragazze in quantità, e verrebbero&nbsp;pregati di prendersele gratuitamente! »<sup>6</sup>. Lui aveva, più&nbsp;o meno, ventiquattr’anni: par di vederlo, attendato vicino ad un villaggio come l’ipotetico viaggiatore che descrive, attorniato da una folla di vecchie che gli offrono&nbsp;ragazze, venti, trenta, quaranta ragazze, supplicandolo di&nbsp;prendersele « per farci quello che vuole », e par di vedere&nbsp;il rammarico delle rifiutate che se ne ritornano a casa, mogie e mortificate. Diversamente da altri episodi, questo,&nbsp;nel </font><font style="font-size:medium;font-family:Sylfaen, serif;font-style:italic;">Milione,</font><font style="font-size:medium;font-family:Sylfaen, serif;"> ha un sapore di cosa vissuta, anche se non&nbsp;sappiamo quanto potessero essere appetitose le montanare&nbsp;del Sse-chuan occidentale, vestite poveramente « di pelli di&nbsp;bestie, di tela di canapa e di stoffe grossolane », nonostante il sentore di muschio che permeava l’aria per la gran&nbsp;quantità di gazzelle muschiate che vi si cacciavano.</font></p>
<p><font style="font-size:medium;font-family:Sylfaen, serif;">La descrizione, assai più frettolosa, delle regioni montuose più settentrionali dove si trovava gran copia di pagliuzze d’oro nei torrenti, dove il corallo serviva da moneta e dove si incontravano i migliori astrologi e incantatori (il lamaismo tantrico dei grandi monasteri tibetani spingeva le sue propaggini fino a qui), può servire da termine di paragone, anche se non manca la curiosità rappresentata dai mastini grandi come asini, allevati alla caccia del grosso bovidé selvatico detto </font><font style="font-size:medium;font-family:Sylfaen, serif;font-style:italic;">gaur</font><font style="font-size:medium;font-family:Sylfaen, serif;"> o </font><font style="font-size:medium;font-family:Sylfaen, serif;font-style:italic;">gayal.</font></p>
<p><font style="font-size:medium;font-family:Sylfaen, serif;">Ma le stranezze non sono finite, in questo viaggio voluto dal Gran Khan perché il suo nuovo dipendente&nbsp;impari a conoscere il vasto mondo sul quale lui regna,&nbsp;Non sono né i vini di frumento o di riso, né le turchesi&nbsp;che si cavano dalle montagne, né i garofani da spezie:&nbsp;sono gli usi matrimoniali sempre più stravaganti e assurdi, secondo la morale occidentale, degli abitanti. I quali</font></p>
<p><font style="font-size:small;font-family:Sylfaen, serif;font-style:italic;"><sup>6</sup> Devisement,</font><font style="font-size:small;font-family:Sylfaen, serif;"> trad. Hambis, II, pp. 291 ss.</font></p>
<p><font style="font-size:medium;font-family:Sylfaen, serif;">non solo non considerano un’offesa il fatto che un forestiero vada a letto con le loro mogli o figlie, ma, anzi, lo considerano una benedizione che procurerà loro ogni sorta di benefici da parte degli dèi. Come un forestiero si presenta alla porta, il padrón di casa lo accoglie con giubilo&nbsp;e se ne va subito, dopo aver ordinato alla sua donna di&nbsp;fare « scrupolosamente » tutto ciò che l’ospite vorrà. Il&nbsp;testo del </font><font style="font-size:medium;font-family:Sylfaen, serif;font-style:italic;">Milione</font><font style="font-size:medium;font-family:Sylfaen, serif;"> ricostruito da Moule e Pelliot e tradotto da Louis Hambis è schiettamente umoristico nella descrizione: il marito « se ne va dunque ai suoi campi o&nbsp;alle sue vigne, e non torna a casa finché ci sta il forestiero.&nbsp;E vi dico che spesso [il forestiero] ci rimane tre o quattro&nbsp;giorni rotolandosi con la moglie di questo allocco. Appena il padrón di casa se n’è andato, lo straniero fa questo&nbsp;segnale per far vedere che in casa c’è lui: fa appendere&nbsp;alla finestra o alla porta interna il proprio cappello o qualche altro aggeggio, il che significa che lui è dentro. L’allocco, fino a che vede quel segnale, non osa punto rientrare&nbsp;per paura di guastare il divertimento all’altro. Perché non&nbsp;importa quale donna, sposa, figlia, sorella e compagnia bella, tutte ci danno dentro di gusto, nell’idea che per i benefici di cui colmano questo forestiero i loro dèi e i loro idoli&nbsp;daranno loro più abbondanti le greggi e i frutti della&nbsp;terra »<sup>7</sup>.</font></p>
<p><font style="font-size:medium;font-family:Sylfaen, serif;">Il sapore è tutto boccaccesco avanti lettera: Marco si diverte, si è divertito. Ma non c’è da meravigliarsi se, come vedremo, i suoi concittadini considereranno le sue avventure con la bonaria ironia che gli varrà il nomignolo&nbsp;di « messer Milione ». Le storie di corna, in Occidente&nbsp;servivano a ridere o a piangere; il racconto dell’« allocco »&nbsp;che se ne sta quieto e tranquillo alla vigna mentre la moglie, la figlia, la sorella se la spassano col forestiero era&nbsp;un bell’argomento per una novella ma, nella narrazione</font></p>
<p><font style="font-size:small;font-family:Sylfaen, serif;font-style:italic;"><sup>7</sup> Devisement,</font><font style="font-size:small;font-family:Sylfaen, serif;"> trad. Hambis, II, p. 296.</font></p><div>
<p><font style="font-size:medium;font-family:Sylfaen, serif;">192</font></p></div><br clear="all"/><div>
<p><font style="font-size:large;font-family:AngsanaUPC, serif;font-weight:bold;">193</font></p></div><br clear="all"/>
</body>
</html>