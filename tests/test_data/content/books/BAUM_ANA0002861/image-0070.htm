<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">da un Consiglio Minore, mentre i </font><font style="font-size:medium;font-family:Sylfaen, serif;font-style:italic;">feudati,</font><font style="font-size:medium;font-family:Sylfaen, serif;"> cioè i membri delle ben trecentodieci famiglie di nobili coloni veneziani&nbsp;trasferiti nel 1222, nel 1223, nel 1252 ed insignoriti di&nbsp;feudi nell’isola, componevano un Maggior Consiglio locale&nbsp;pur continuando a far parte di quello di Venezia. E là,&nbsp;nel porto, erano ormeggiate innumerevoli navi mercantili&nbsp;dirette in Siria, in Armenia, in Asia Minore, a Cipro, in&nbsp;Egitto: era il ganglio del commercio veneziano, special-mente per grano e schiavi, anche se, al momento del passaggio dei Polo, l’economia cretese era in crisi per l’ennesima ribellione degli isolani aizzati dalle grandi casate feudali greche.</font></p>
<p><font style="font-size:medium;font-family:Sylfaen, serif;">La fertile piana di Mesarea non dava grano, l’altopiano di Lassithi, irrorato dall’acqua tirata su dai mulini a vento, non dava né olio né frutta. Anni duri, messer&nbsp;Nicolò, messer Matteo, avranno brontolato i mercanti locali, dai venezianissimi nomi destinati a perpetuarsi fino&nbsp;ai nostri giorni (il più celebre poeta greco-cretese moderno&nbsp;porta un nome ed un cognome inequivocabilmente veneziani, Marinos Falier).</font></p>
<p><font style="font-size:medium;font-family:Sylfaen, serif;">« Dal Libano trema e rosseggia / su Ί mare la fresca mattina... » I versi del nostro Carducci, che parlano di un&nbsp;trovatore innamorato di una principessa d’oltremare dal&nbsp;magico nome di Melisenda, potrebbero andar bene anche&nbsp;per ciò che vide il nostro Marco al salpare da Famagosta&nbsp;alla volta della costa libanese. Quell’area tormentatissima&nbsp;del Vicino Oriente era anche allora, come adesso, una delle zone “calde” del mondo. Vi si stavano consumando gli&nbsp;ultimi anni della grande avventura crociata incominciata&nbsp;due secoli prima, regnando papa Urbano II, dal pio Buglione, da Tancredi d’Altavilla e da un pugno di cavalieri;&nbsp;un’avventura che aveva lanciato il mondo feudale e cavalleresco dell’Europa cattolica contro un Islam ormai in declino dopo secoli di aggressività e di splendore. L’avventura, mossa dall’entusiasmo religioso, si era rivelata produttiva anche sul piano temporale; i Crociati avevano fon-</font></p>
<p><font style="font-size:medium;font-family:Sylfaen, serif;">71</font></p>
</body>
</html>