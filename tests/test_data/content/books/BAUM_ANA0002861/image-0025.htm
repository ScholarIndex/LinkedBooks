<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">in una casa presso la cattedrale e dove aveva radunato i mezzi di trasporto necessari alla sua spedizione. Non è&nbsp;escluso che i Polo residenti a Costantinopoli l’avessero&nbsp;magari conosciuto di persona; probabilmente avevano ascoltato la predica che egli aveva tenuto nella basilica di Santa&nbsp;Sofia la domenica delle Palme, 13 aprile 1253.</font></p>
<p><font style="font-size:medium;font-family:Sylfaen, serif;">Con tutto l’andirivieni di mercanti constatato da fra Guglielmo, notizie a Soldaia dovevano giungerne abbastanza frequentemente. A Kiev, nel 1245, fra Giovanni da&nbsp;Pian del Carpine aveva trovato numerosi commercianti italiani provenienti da Costantinopoli, e tra loro vari Veneziani, Giacomo Venier, che veniva da San Giovanni d’Acri&nbsp;in Siria, Nicolò Pisani e un Manuele non meglio identificato. Ma gli interessi di fra Guglielmo riguardavano aree&nbsp;che non sembra fossero state ancora toccate dal commercio occidentale: il mondo dei Mongoli dell’Orda d’Oro,&nbsp;che agli occhi esterrefatti del francescano avevano fatto&nbsp;un’impressione non dissimile da quella che avevano potuto fare gli Indiani ai primi pionieri del Far West, gente&nbsp;selvaggia e, soprattutto, profondamente diversa.</font></p>
<p><font style="font-size:medium;font-family:Sylfaen, serif;">A fra Giovanni da Pian del Carpine era capitato di essere testimone oculare di scene bestiali. Il gran principe&nbsp;russo di Cernigov, Andrea, era stato ucciso perché accusato, senza prove, di aver rubato ai Mongoli una mandria&nbsp;di cavalli e di averla venduta altrove. Il fratello minore&nbsp;del morto, un ragazzo, era venuto all’accampamento di&nbsp;Batu, il </font><font style="font-size:medium;font-family:Sylfaen, serif;font-style:italic;">khan</font><font style="font-size:medium;font-family:Sylfaen, serif;"> dell’Orda d’Oro, a supplicarlo di lasciargli&nbsp;il possesso delle terre familiari; era accompagnato dalla&nbsp;cognata, la vedova di Andrea. Dio sa per quale ghiribizzo,&nbsp;Batu aveva deciso che i due dovevano sposarsi, e, non&nbsp;curandosi delle loro proteste, aveva fatto allestire un letto&nbsp;sul quale li aveva costretti, per quanto la donna piangesse&nbsp;e protestasse, a congiungersi carnalmente. Poco tempo prima, un altro principe russo, il granduca Michele, era statò&nbsp;ammazzato per essersi rifiutato di rendere omaggio a un’immagine di Gengis Khan; per questo era venerato dalla Chie-</font></p>
<p><font style="font-size:medium;font-family:Sylfaen, serif;">26</font></p>
</body>
</html>