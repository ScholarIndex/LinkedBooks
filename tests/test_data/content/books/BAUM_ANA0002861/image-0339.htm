<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Zanino, figli naturali di Nicolò, e duecento a Maria, loro madre. E, da altri documenti, si apprende che anche costoro vivevano a San Giovanni Crisostomo : la famiglia&nbsp;veneziana del Medio Evo accoglieva sotto lo stesso tetto,&nbsp;in un abbraccio affettivo e patrimoniale, figli legittimi e&nbsp;figli (come si diceva pudicamente nella buona società ottocentesca) </font><font style="font-size:medium;font-family:Sylfaen, serif;font-style:italic;">de la main gauche.</font></p>
<p><font style="font-size:medium;font-family:Sylfaen, serif;">Nel 1300, quando suo figlio Matteo, Maffìo juniore, testava a sua volta « volendo andare a Candia ed essendo non poco pericolosa la traversata », Fiordelise Trevisan, la seconda moglie di ser Nicolò, era già morta. Maf-fio era mercante di buona razza; a Candia, assieme ad un&nbsp;gruppo di nobili, un Corner, uno Zorzi, un Cocco, un&nbsp;Viaro, un Arimondo, un Pesaro, due Bondumier ed altri,&nbsp;aveva noleggiato da Angelo Barozzi da San Moisè due galere per caricarvi pepe, cannella, incenso ed altre spezie.&nbsp;Ma era morto giovane anche lui. Della sua figliola legittima, Fiordelise, nata da Caterina Sagredo, si perdono le&nbsp;tracce, mentre una figlia naturale, Pasqua, che riceveva&nbsp;un legato di quattrocento lire (Maffìo era ricco: disponeva di circa diecimila lire), si farà monaca a Santa Maria&nbsp;di Vaiverde, a Mazzorbo. Erede di gran parte dei suoi&nbsp;beni, in caso di assenza di discendenti maschi, Maffio juniore aveva nominato il fratellastro, Marco </font><font style="font-size:medium;font-family:Sylfaen, serif;font-style:italic;">Milion.</font></p>
<p><font style="font-size:medium;font-family:Sylfaen, serif;">Anche Stefano e Zanino, i due fratelli naturali, si erano dati al commercio marittimo. Gli era andata male&nbsp;assai: nel 1318, tornando dalla Tana, Zanino era affogato nel naufragio della nave sulla quale erano imbarcati&nbsp;i figli di ser Bisino Baseggio ma anche tutti gli averi dei&nbsp;due fratelli per l’importo di più di quattromila lire. Ridotto all’indigenza, incapace di sostentare se stesso e cinque bambini il più grande dei quali non aveva ancora sei&nbsp;anni, Stefano supplicava il Maggior Consiglio che gli si&nbsp;concedesse in grazia una licenza di esportazione « in paese amico » di mille salme di frumento da caricare in Puglia. La licenza fu concessa il 28 settembre 1318 e pro-</font></p>
<p><font style="font-size:medium;font-family:Sylfaen, serif;">340</font></p>
</body>
</html>