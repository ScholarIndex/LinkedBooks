<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">teso delle sue rare qualità, e del maraviglioso viaggio ch’egli avea fatto, concorse tutta la città per vederlo e&nbsp;per parlargli; non avendolo in luogo di prigione, ma come&nbsp;carissimo amico e molto onorato gentiluomo. E gli facevano tanto onore e carezze, che non era mai ora del giorno che dai più nobili gentiluomini di quella città non fosse visitato, e presentato d’ogni cosa nel vivere necessaria ». A Genova, Marco sarebbe stato consigliato, sempre&nbsp;secondo il Ramusio, a « mettere in scrittura » le sue mirabolanti narrazioni « del paese del Cataio e del Gran&nbsp;Cane », che era costretto a ripetere ogni giorno « con molta fatica ». Per questo si sarebbe fatto spedire da Venezia « le sue scritture e memoriali », « e quelli avuti, col&nbsp;mezzo d’un gentiluomo genovese molto suo amico, che&nbsp;si dilettava grandemente di saper le cose del mondo e&nbsp;ogni giorno andava a star seco in prigione per molte ore,&nbsp;scrisse, per gratificarlo, il presente libro in lingua latina,&nbsp;sì come accostumano li Genovesi in maggior parte fino&nbsp;oggi di scrivere le loro faccende, non possendo con la&nbsp;penna esprimere la loro pronuncia naturale. Quindi avvenne che detto libro fu dato fuori la prima volta da mes-ser Marco in latino... ». Dunque, niente Rustichello, secondo questa versione, del tutto improbabile benché Ramusio giuri di aver visto l’autografo latino di Marco (?)&nbsp;in casa di un nobiluomo veneziano della famiglia Ghisi,&nbsp;e scartata decisamente da tutta la critica moderna<sup>12</sup>.</font></p>
<p><font style="font-size:medium;font-family:Sylfaen, serif;">Sulla trionfale accoglienza tributata da Genova all’illustre prigioniero, avremmo, sinceramente, qualche dubbio. Nulla ci dimostra che il ritorno dei tre Polo a Venezia avesse dato luogo a grande emozione generale; figuriamoci a Genova. Possiamo pensare, piuttosto, ad un’altra eventualità: che, a Genova, Marco fosse stato ricono-</font></p>
<p><font style="font-size:small;font-family:Sylfaen, serif;"><sup>1!</sup> Per i problemi relativi alla redazione originaria dell’opera polia-na, si veda V. </font><font style="font-size:small;font-family:Sylfaen, serif;font-variant:small-caps;">Bertolucci Pizzorusso, </font><font style="font-size:small;font-family:Sylfaen, serif;">Prefazione a M. </font><font style="font-size:small;font-family:Sylfaen, serif;font-variant:small-caps;">Polo, </font><font style="font-size:small;font-family:Sylfaen, serif;font-style:italic;">Milione, </font><font style="font-size:small;font-family:Sylfaen, serif;">Milano 1975, spec. p. X, nota 1. Cfr., inoltre, la </font><font style="font-size:small;font-family:Sylfaen, serif;font-style:italic;">Nota bibliografica</font><font style="font-size:small;font-family:Sylfaen, serif;"> in&nbsp;fondo al presente volume.</font></p>
</body>
</html>