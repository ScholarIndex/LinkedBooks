<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">gendo in loro onore un po’ di brodo sulla porta delle tende. A Khanbaliq, poi, Marco aveva potuto assistere al culto quotidiano dei </font><font style="font-size:medium;font-family:Sylfaen, serif;font-style:italic;">Cataini</font><font style="font-size:medium;font-family:Sylfaen, serif;"> che onoravano il Cielo incensando una statua o una tavoletta votiva, e nello stesso modo le divinità domestiche raffigurate da statuine.</font></p>
<p><font style="font-size:medium;font-family:Sylfaen, serif;">Nei tempi arcaici, il fiume Giallo aveva ricevuto sacrifici umani destinati a placare la collera del « Conte del Fiume »; riti contadini avevano festeggiato solstizi ed&nbsp;equinozi. Ogni manifestazione di culto era strettamente&nbsp;legata al ciclo della terra e dei suoi prodotti, perché l’autentica civiltà cinese era, come lo è tuttora, profondamente contadina. L’origine stessa dei principi fondamentali di cui abbiamo detto più volte, lo </font><font style="font-size:medium;font-family:Sylfaen, serif;font-style:italic;">yin</font><font style="font-size:medium;font-family:Sylfaen, serif;"> che corrisponde all’ombra, al freddo, alla ritrazione, all’umidità e al&nbsp;genere femminile, e lo </font><font style="font-size:medium;font-family:Sylfaen, serif;font-style:italic;">yang</font><font style="font-size:medium;font-family:Sylfaen, serif;"> che corrisponde al calore, all’espansione e al genere maschile, è legata alla vicenda&nbsp;delle stagioni e dei lavori agricoli: l’inverno, che, col freddo e con la pioggia, costringe il contadino a starsene ritirato nella penombra della sua casa, segna anche l’epoca&nbsp;dei lavori femminili, che si svolgono al chiuso, mentre&nbsp;la calda estate vede i maschi uscire all’aperto per i lavori&nbsp;agricoli. Il </font><font style="font-size:medium;font-family:Sylfaen, serif;font-style:italic;">tao</font><font style="font-size:medium;font-family:Sylfaen, serif;"> è anche l’ordine d’interdipendenza e di alternanza fra i due principi, l’ordine stagionale, l’ordine&nbsp;cosmico, e perciò anche l’ordine sociale. Insomma, il principio regolatore e armonizzatore della realtà e della vita.</font></p>
<p><font style="font-size:medium;font-family:Sylfaen, serif;">Il cosiddetto taoismo, nato dalla speculazione sui tre principi fondamentali, aveva incorporato anche le pratiche&nbsp;di autosuggestione usate dagli antichissimi stregoni per&nbsp;raggiungere l’estasi e captare il soffio dell’ispirazione divina. Altre pratiche magico-religiose servivano a conservare&nbsp;e accrescere la potenza vitale mediante discipline dell’alimentazione e della respirazione e tecniche sessuali e ginnastiche. Lo scopo era il raggiungimento dell’invulnerabilità&nbsp;del « santo » nei confronti degli elementi e delle forze della natura, vecchiaia compresa; per questo il gran Gengis&nbsp;Khan aveva convocato al proprio quartier generale il</font></p>
</body>
</html>