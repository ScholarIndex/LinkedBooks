<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">della Sonda, nella Cina stessa. Le navi erano soprattutto arabe, ma a Hormuz giungevano « i mercanti dell’India,&nbsp;con le loro navi, portandovi ogni genere di spezierie, pietre preziose e perle, drappi di seta e d’oro, denti di elefante e molte altre merci »<sup>6</sup>, e quelle navi, a gente pratica di mare com’erano i Polo, fecero un effetto disastroso.&nbsp;Prima di tutto, non erano inchiodate con chiodi di ferro,&nbsp;« ma cucite con filo », cioè tenute insieme con fibre di&nbsp;cocco, resistentissime, Marco stesso lo ammette, ma non&nbsp;adatte a tenere assieme il fasciame di una nave nelle grandi burrasche dell’oceano Indiano. E poi, un albero solo,&nbsp;una vela sola, e nemmeno la coperta: « Dopo averle caricate, coprono con un cuoio la mercanzia, e sopra la mercanzia così coperta mettono i cavalli che portano a vendere&nbsp;in India ».</font></p>
<p><font style="font-size:medium;font-family:Sylfaen, serif;">Tra una manciata di tonno salato e cipolle, cibo usuale degli abitanti di Hormuz, neri di pelle e industriosi nel difendersi dal caldo infernale (il vento del sud-est iraniano soffia anche a duecento chilometri all’ora, e, tra&nbsp;Belucistan e Makran, poco manca non cuocia davvero le&nbsp;persone, come era accaduto, secondo Marco, ai soldati del&nbsp;re di Kerman, rimasti mummificati da una tempesta di sabbia), e una bevuta di vino di datteri, ottimo ma fortemente purgativo, i tre tennero certamente consiglio: li vediamo appollaiati sulle impalcature che i cittadini si costruivano sul fiume, oggi interrato, cercando di carpirne un po’&nbsp;di frescura all’ombra di pergolati di foglie. Che navi, che&nbsp;navi! Nemmeno impeciate, ma calafatate con olio di pesce. Meglio riprendere la via di terra, nonostante il caldo,&nbsp;la fatica, i predoni.</font></p>
<p><font style="font-size:medium;font-family:Sylfaen, serif;">Una volta di più, c’è da stupire di fronte a queste decisioni che comportano percorsi supplementari di centinaia e centinaia di miglia per terre sconosciute. I tre, quasi&nbsp;certamente associati ad· una delle tante carovane che da</font></p>
<p><font style="font-size:medium;font-family:Sylfaen, serif;font-style:italic;"><sup>6</font><font style="font-size:medium;font-family:David, serif;font-style:italic;"></sup> II </font><font style="font-size:small;font-family:Sylfaen, serif;font-style:italic;">Milione,</font><font style="font-size:small;font-family:Sylfaen, serif;"> trad. Benedetto, pp. 44 s.</font></p>
</body>
</html>