<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">terre remote, secondo la prassi tradizionale, in </font><font style="font-size:large;font-family:AngsanaUPC, serif;font-style:italic;">colleganza.</font></p>
<p><font style="font-size:large;font-family:AngsanaUPC, serif;">Quanto ai vertici ecclesiastici veneziani, non bisogna dimenticare che già nella seconda metà del Duecento essi&nbsp;non facevano più parte di alcun corpo costituzionale e&nbsp;non avevano più alcuna voce in capitolo in alcuna cosa&nbsp;che avesse a che fare con la politica e con la diplomazia.&nbsp;Il primicerio di San Marco, capo del clero della cappella&nbsp;ducale e delle innumerevoli chiese che ne dipendevano in&nbsp;tutto l’impero veneziano, portava insegne vescovili ma era,&nbsp;in pratica, un funzionario statale. Il vescovo di Castello,&nbsp;la diocesi che comprendeva le isole del centro storico, risiedeva presso la sua remota cattedrale di San Pietro, e,&nbsp;all’infuori delle poche decime che riusciva a racimolare,&nbsp;non contava gran che. Contava assai di più il patriarca di&nbsp;Grado, che a Grado non abitava più stabilmente da un&nbsp;pezzo (aveva il suo palazzo a San Silvestro, sul Canal Grande), ed era, in quegli anni, Angelo Maltraverso, dell’ordine dei frati Predicatori, personaggio di molta pietà e dottrina, teologo e filosofo. Ma era ormai molto vecchio (doveva morire di lì a poco) e, nonostante le ottime relazioni&nbsp;che aveva intrattenuto con i papi, ben poco avrebbe potuto fare in un contesto come quello del lungo interregno&nbsp;in corso.</font></p>
<p><font style="font-size:large;font-family:AngsanaUPC, serif;">La partenza dei due Polo, accompagnati da Marco, non fu dunque né solenne, né clamorosa. Molto probabilmente, a deciderla furono le notizie che giungevano da&nbsp;oltremare. Morto san Luigi di Francia davanti a Tunisi,&nbsp;il principe Edoardo d’Inghilterra aveva deciso di partire&nbsp;per la Terrasanta con una nuova spedizione militare. Era&nbsp;un uomo capace e volonteroso, destinato a grandi opere&nbsp;nella sua isola natia, ma già noto per l’energia con la quale aveva contribuito a rinsaldare il trono del padre, Enrico III, contro una lunga e sanguinosa rivolta di baroni&nbsp;feudali. La sua venuta in Levante poteva significare, se&nbsp;non altro, il risveglio di un interesse attivo per i Luoghi&nbsp;Santi, e perciò per un’eventuale ripresa di contatti col</font></p>
<p><font style="font-size:medium;font-family:David, serif;">65</font></p>
</body>
</html>