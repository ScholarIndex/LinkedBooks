<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">Il Gran Khan, che ricavava enormi redditi dai diritti doganali di Zaytun, vi aveva fatto allestire quattordici giunche di grosso tonnellaggio. A suo nome furono consegnati&nbsp;ai Polo magnifici doni, rubini ed altre gioie e danari sufficienti a coprire le loro spese per due anni. La flottiglia&nbsp;prese il mare. Non doveva essere un viaggio fortunato,&nbsp;e doveva durare ben diciotto mesi. Più o meno contemporaneamente, a Hormuz, si imbarcava per la Cina fra&nbsp;Giovanni da Montecorvino.</font></p>
<p><font style="font-size:large;font-family:AngsanaUPC, serif;">Non era la prima volta che Marco si imbarcava a Zaytun. Di là era pa'rtito per il </font><font style="font-size:large;font-family:AngsanaUPC, serif;font-style:italic;">Ciamba,</font><font style="font-size:large;font-family:AngsanaUPC, serif;"> di là si era imbarcato per l’India. Aveva perciò ripercorso, più o meno, la&nbsp;stessa rotta che, dopo tre mesi di navigazione, faceva approdare la flottiglia a Sumatra. Marco aveva probabilmente già toccato l’isola nei suoi viaggi a Ceylon e in India;&nbsp;c’era grande abbondanza di spezie e di legno d’aloe e non&nbsp;vi si poteva vedere la stella polare. Questa particolare osservazione doveva essere utilizzata da un sapientone dell’università di Padova, Pietro d’Abano, alcuni anni dopo,&nbsp;e non è detto che, attraverso Pietro o per altre vie, non&nbsp;abbia raggiunto, addirittura, Dante Alighieri.</font></p>
<p><font style="font-size:large;font-family:AngsanaUPC, serif;">I rapporti tra i reami di Sumatra e Kubilai erano di formale dipendenza e di indipendenza sostanziale; essi inviavano a Pechino, quando volevano, omaggi di elefanti e&nbsp;di corni di rinoceronte, ritenuti fino a pochi anni fa dai&nbsp;Cinesi un potente afrodisiaco (Marco era rimasto deluso&nbsp;dalla vista di quelle bestiacce; il corno di unicorno, come&nbsp;lo chiamavano, gli aveva fatto pensare alle meravigliose&nbsp;bestie araldiche che figuravano, elegantissime, nelle miniature e negli arazzi). Ma quando Kubilai aveva mandato&nbsp;un dignitario a chiedere obbedienza ai regnanti della vicina, grande isola di Giava, i Giavanesi gliel’avevano rimandato indietro marchiato in viso. A Sumatra, dove la spedizione era rimasta ferma cinque mesi, Marco aveva dovuto far costruire dei fortini di legno in grado di ospitare&nbsp;un paio di migliaia di persone, e scavare dei profondi fos-</font></p>
</body>
</html>