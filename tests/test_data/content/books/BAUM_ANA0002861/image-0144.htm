<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">ricco pellegrino a far decorare di affreschi una grotta adibita a cappella votiva. Intorno alla cappella ed al romitorio di Lo-tsun, cappelle e romitori si erano moltiplicati per secoli, fino a raggiungere il rispettabile numero di mille grotte scavate in un’alta parete rocciosa, mentre i monasteri si moltiplicavano nel verde dell’oasi ricca di cereali, di cotone e di alberi da frutto, annidata in mezzo&nbsp;ad una regione dall’aspetto lunare e desertico. Restano,&nbsp;oggi, 492 grotte, e, nonostante i saccheggi antichi e recenti, i loro affreschi e le loro sculture di terracotta rimangono un compendio eccezionale dell’arte e della storia di&nbsp;questa soglia della Cina nell’arco di un migliaio d’anni.&nbsp;In vetta, due Buddha giganteschi riprendono il tema figurativo nato dall’incontro tra civiltà greca e civiltà indiana&nbsp;lungo la « via della seta », a Balkh, a Bamiyan, al di là&nbsp;delle pendici terrificanti del Pamir e dell’Hindukush.</font></p>
<p><font style="font-size:medium;font-family:Sylfaen, serif;">È facile immaginare Marco davanti a questa foresta di pitture dalle tonalità e dalle figurazioni più singolari,&nbsp;di sculture dalle forme strane alle quali una vivace policromia dava (e dà) una suggestione particolare. Certo non&nbsp;gli saranno sfuggiti i particolari che mostrano aspetti della&nbsp;vita quotidiana dell’antica Cina a tutti i livelli, le cerimonie di corte, le danze, le scene familiari e di lavoro, ed&nbsp;anche la natura, specialmente la fauna che, a giudicare dal&nbsp;</font><font style="font-size:medium;font-family:Sylfaen, serif;font-style:italic;">Milione,</font><font style="font-size:medium;font-family:Sylfaen, serif;"> gli interessava moltissimo. Meno stupiti, probabilmente, messer Nicolò e messer Maffio, i quali, forse, a&nbsp;Tun-huang c’erano già passati se, com’è possibile, avevano&nbsp;sgranato, nel loro primo viaggio, il rosario delle oasi occidentali del bacino del Tarim, quelle a ridosso della catena&nbsp;del T’ien Shan.</font></p>
<p><font style="font-size:medium;font-family:Sylfaen, serif;">Da loro, Marco aveva potuto ascoltare a sazietà i racconti ed i raffronti tra le oasi visitate questa volta e le altre, al di là del Takla Makan. Hami (che egli chiama&nbsp;</font><font style="font-size:medium;font-family:Sylfaen, serif;font-style:italic;">Camul),</font><font style="font-size:medium;font-family:Sylfaen, serif;"> con i suoi abitanti che erano « uomini di gran sollazzo » e non pensavano ad altro che a cantare, a ballare&nbsp;« ed a prendersi gran diletti corporali », come le loro don-</font></p>
</body>
</html>