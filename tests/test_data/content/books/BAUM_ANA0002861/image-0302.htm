<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">TRA VENEZIA E GENOVA</font></p>
<p><font style="font-size:medium;font-family:Sylfaen, serif;">1. Era unica anche allora, Venezia. Ma, rispetto a com’è oggi, diversa. Non era ancora un universo di pietra levigata: c’erano qua e là (nonostante la febbre della&nbsp;speculazione edilizia, che aveva portato alle stelle le quotazioni del mercato immobiliare) vigne, ortaglie, frutteti,&nbsp;perfino macchie di bosco, in Barbaria delle Tole, vicino&nbsp;a San Zanipolo, sulla </font><font style="font-size:medium;font-family:Sylfaen, serif;font-style:italic;">ponto dei lovi,</font><font style="font-size:medium;font-family:Sylfaen, serif;"> a Santa Marta, una&nbsp;lingua di terra protesa verso terraferma, che verrà tagliata e bonificata soltanto nel Cinquecento. Le correnti delle maree lagunari, forse anche quelle dei fiumi che&nbsp;continuavano a versare le loro torbide in laguna, di dove saranno scacciati di là a non molto tempo, muovevano le pale di numerosi mulini affacciati sui canali più&nbsp;larghi; altri mulini venivano trasportati da zatteroni o&nbsp;barconi </font><font style="font-size:medium;font-family:Sylfaen, serif;font-style:italic;">(sandoni)</font><font style="font-size:medium;font-family:Sylfaen, serif;"> che mutavano posizione secondo il volgere della marea per usufruire della forza propulsiva delle&nbsp;maree ascendenti e discendenti. Da una riva all’altra dei&nbsp;canali principali si passava traghetto, come adesso, in gondola, ma chi andava a piedi non trovava le calli selciate&nbsp;dai </font><font style="font-size:medium;font-family:Sylfaen, serif;font-style:italic;">masegni</font><font style="font-size:medium;font-family:Sylfaen, serif;"> di pietra. Piazza San Marco era stata pavimentata in cotto nel 1266, tra proteste e malumori per&nbsp;una spesa giudicata inutile in tempo di guerra e carestia,&nbsp;e così più di una calle (quelle che ancora oggi portano&nbsp;l’appellativo di </font><font style="font-size:medium;font-family:Sylfaen, serif;font-style:italic;">salizzada,</font><font style="font-size:medium;font-family:Sylfaen, serif;"> « selciata »). Ma la maggior parte delle calli era sterrata, vi passavano a cavallo nobili e&nbsp;mercanti, vi colavano i liquami dei cessi e delle cucine&nbsp;e vi grufolavano, indisturbati fino a Rinascimento inol-</font></p>
</body>
</html>