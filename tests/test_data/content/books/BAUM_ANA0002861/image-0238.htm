<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">viata contro il regno di </font><font style="font-size:medium;font-family:Sylfaen, serif;font-style:italic;">Ciamba,</font><font style="font-size:medium;font-family:Sylfaen, serif;"> o Champa, « terra ricchissima e grande » che corrisponde al Vietnam centromeridionale. Il re Indravarman si era adattato a riconoscersi tributario del Gran Signore, ma ben presto era apparsa chiaramente la sua intenzione di conservare una sostanziale indipendenza; lui stesso aveva dichiarato di essere troppo vecchio per affrontare un viaggio fino a Khan-baliq per prestare obbedienza, e suo figlio si era addirittura impadronito delle persone di alcuni inviati del Gran Khan. La spedizione, comandata da un generale mongolo,&nbsp;aveva il compito di ricondurre all’obbedienza quel reame,&nbsp;dal quale Kubilai riceveva in omaggio gli elefanti che conferivano tanta grandiosità alle cerimonie imperiali, ma nelle giungle insidiose e malsane dell’Indocina le armate mongole manovravano male, di condurre una guerra lampo non&nbsp;c’era la minima possibilità, e gli Annamiti, formalmente&nbsp;tributari e alleati di Kubilai, erano altrettanto insidiosi della giungla. Dovunque, le truppe di Sogatu (il generale mongolo che comandava la spedizione) si trovavano di fronte&nbsp;nuovi, inaspettati avversari. Alle frontiere della Cambogia, erano i Khmer che contrastavano il passo ai soldati&nbsp;di Kubilai; la fortezza di Mu Cheng, occupata dai Mongoli, era diventata una trappola, le febbri e la fame mietevano altrettante vittime dei guerriglieri, e lo stesso Sogatu&nbsp;era rimasto ucciso in questa guerra insidiosa tra risaie e&nbsp;paludi, remota anticipazione di altre guerre disastrose combattute sette secoli dopo nelle stesse boscaglie.</font></p>
<p><font style="font-size:medium;font-family:Sylfaen, serif;">Contro il reame birmano di Pagan, conosciuto dai Cinesi e da Marco come il regno di </font><font style="font-size:medium;font-family:Sylfaen, serif;font-style:italic;">Mien,</font><font style="font-size:medium;font-family:Sylfaen, serif;"> fiorente da più&nbsp;di duecento anni, i Mongoli avevano sferrato una prima&nbsp;offensiva già nel 1277, al tempo della prima visita del&nbsp;Veneziano a Kunming, per impossessarsi dei capisaldi dell’alta valle dell’Irrawaddi e riprendere il controllo sul paese abitato dai bizzarri « Denti d’Oro », lo Zardandan. In&nbsp;realtà, il sogno dei Mongoli era la conquista dell’India,&nbsp;mancata da Gengis Khan, e l’India era là, oltre la Birma-</font></p>
<p><font style="font-size:medium;font-family:Sylfaen, serif;">239</font></p>
</body>
</html>