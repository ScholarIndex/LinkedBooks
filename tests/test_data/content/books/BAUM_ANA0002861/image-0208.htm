<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">novate tanta vergogna! » Lo prenderà fra le braccia e si getterà in mare con lui<sup>9</sup>. Da quel giorno gli storici cinesi&nbsp;calcoleranno gli anni della dinastia Yuan, quella di Kubi-lai: soltanto la morte dell’imperatore legittimo poteva legittimare la sua conquista.</font></p>
<p><font style="font-size:medium;font-family:Sylfaen, serif;">3. Funzionario e referendario di Kubilai, messer Marco era informato dei fatti da fonte diretta. E certamente vide con i suoi occhi molte cose, nell’impero Sung di recente conquista dove il suo signore dovette inviarlo più&nbsp;e più volte. Quella dei Sung, assai più del Catai, era la&nbsp;Cina vera, quella che aveva contrastato il terreno agli invincibili Mongoli per settantaquattro anni, palmo a palmo. A Pechino gli avevano raccontato i fasti della corte&nbsp;dei Sung; aveva anche potuto leggere la relazione che&nbsp;Bayan aveva inviato al suo sovrano con la descrizione delle meraviglie della capitale conquistata. Ma di quelle meraviglie, per sua diretta ammissione, aveva potuto rendersi conto personalmente. L’avevano così colpito che, non&nbsp;fidandosi della memoria, aveva annotato in un quaderno&nbsp;le cose più singolari<sup>10</sup>.</font></p>
<p><font style="font-size:medium;font-family:Sylfaen, serif;">Il motivo principale del fascino esercitato su Marco da </font><font style="font-size:medium;font-family:Sylfaen, serif;font-style:italic;">Chinsai,</font><font style="font-size:medium;font-family:Sylfaen, serif;"> come correttamente egli chiama Hang-chou, era&nbsp;certamente il fatto che questa, come Venezia, è una città&nbsp;d’acqua, fondata su un banco di sabbia tra il fiume Tsian-tang e il lago dell’Ovest, protetto da opere artificiali contro l’invasione delle maree equinoziali del vicino Oceano,&nbsp;capaci di sollevare ondate alte più di 30 metri. E il lago</font></p>
<p><font style="font-size:small;font-family:Sylfaen, serif;"><sup>9</sup> &nbsp;&nbsp;&nbsp;R. </font><font style="font-size:small;font-family:Sylfaen, serif;font-variant:small-caps;">Grousset, </font><font style="font-size:small;font-family:Sylfaen, serif;font-style:italic;">Histoire de la Chine</font><font style="font-size:small;font-family:Sylfaen, serif;"> cit., pp. 275 ss.</font></p>
<p><font style="font-size:small;font-family:Sylfaen, serif;"><sup>10</sup> &nbsp;&nbsp;&nbsp;La famosa descrizione di </font><font style="font-size:small;font-family:Sylfaen, serif;font-style:italic;">Chinsai</font><font style="font-size:small;font-family:Sylfaen, serif;">, o </font><font style="font-size:small;font-family:Sylfaen, serif;font-style:italic;">Quinsai</font><font style="font-size:small;font-family:Sylfaen, serif;">, è in. </font><font style="font-size:small;font-family:Sylfaen, serif;font-style:italic;">Il Milione</font><font style="font-size:small;font-family:Sylfaen, serif;">,&nbsp;trad. </font><font style="font-size:small;font-family:Sylfaen, serif;font-variant:small-caps;">Benedetto, </font><font style="font-size:small;font-family:Sylfaen, serif;">pp. 242 ss., e </font><font style="font-size:small;font-family:Sylfaen, serif;font-style:italic;">Devisement,</font><font style="font-size:small;font-family:Sylfaen, serif;"> trad. </font><font style="font-size:small;font-family:Sylfaen, serif;font-variant:small-caps;">Hambis, </font><font style="font-size:small;font-family:Sylfaen, serif;">II, pp. 355&nbsp;ss. Per non appesantire troppo il testo, citiamo da entrambe le edizioni&nbsp;senza annotare i riferimenti. Va comunque detto che la versione più ricca di particolari è quella pubblicata da </font><font style="font-size:small;font-family:Sylfaen, serif;font-variant:small-caps;">G.B. Ramusio (v. </font><font style="font-size:small;font-family:Sylfaen, serif;">sotto, la </font><font style="font-size:small;font-family:Sylfaen, serif;font-style:italic;">Nota&nbsp;bibliográfica),</font><font style="font-size:small;font-family:Sylfaen, serif;"> confermata largamente dalle fonti cinesi. Cfr. </font><font style="font-size:small;font-family:Sylfaen, serif;font-variant:small-caps;">J. Gernet,&nbsp;</font><font style="font-size:small;font-family:Sylfaen, serif;font-style:italic;">La Vie quotidienne en Chine à la veille de l’invasion mongole, 1250-1276,</font><font style="font-size:small;font-family:Sylfaen, serif;"> Parigi 1959, 1978*, alla quale attingiamo frequentemente per tutto&nbsp;ciò che riguarda la Cina dei Sung.</font></p>
<p><font style="font-size:medium;font-family:Sylfaen, serif;">209</font></p>
</body>
</html>