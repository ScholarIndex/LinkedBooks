<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Più efficace ancora era quello costituito dall’isola di Sfacte-ria, che chiude la baia di Navarino (o dello Zonchio) dove si affacciava un castello dei principi di Morea. I Villehar-douin ed. i feudatari loro vassalli avevano importato nel&nbsp;Peloponneso usi e costumi dell’Occidente cattolico, anche&nbsp;se avevano rispettato la sopravvivenza dei feudatari greci,&nbsp;gli arconti. Un po’ dovunque, nomi francesi avevano sostituito gli antichi toponimi greci: se Andravida, la città&nbsp;più importante, aveva conservato il proprio, come Lacedemone (Sparta), Kalavryta e Kalamata, lungo la costa si&nbsp;incontravano nomi come Fort de Jone e Beauvoir, Clarence e Clermont. Sarà proprio a Clarence che Isabella&nbsp;di Villehardouin si imbarcherà sulla galea veneziana per&nbsp;intraprendere il suo viaggio: era un porto commerciale,&nbsp;come Patrasso, un po’ più a nord. Ma nel principato non&nbsp;c’era stato lo sviluppo economico che si era avuto in altre terre della Grecia « franca », come a Tebe, dove Greci&nbsp;ed Ebrei tessevano stoffe di seta e di porpora. La Morea&nbsp;rimaneva una regione contadina, che traeva le proprie risorse soprattutto dalla vigna e dall’olivo; i contadini greci erano divisi in due classi, i liberi e i </font><font style="font-size:medium;font-family:Sylfaen, serif;font-style:italic;">pared,</font><font style="font-size:medium;font-family:Sylfaen, serif;"> e questi ultimi, che formavano la maggior parte della popolazione,&nbsp;erano l’equivalente dei servi della gleba secondo il diritto&nbsp;bizantino. </font><font style="font-size:medium;font-family:Sylfaen, serif;font-style:italic;">Villani</font><font style="font-size:medium;font-family:Sylfaen, serif;">, li chiamavano i nuovi padroni, i quali,&nbsp;pur conservando i princìpi bizantini (la </font><font style="font-size:medium;font-family:Sylfaen, serif;font-style:italic;">stasis,</font><font style="font-size:medium;font-family:Sylfaen, serif;"> ossia il&nbsp;legame perpetuo del contadino al fondo, la </font><font style="font-size:medium;font-family:Sylfaen, serif;font-style:italic;">dispoticaria,&nbsp;</font><font style="font-size:medium;font-family:Sylfaen, serif;">che non era che un altro modo di chiamare la corvè), avevano introdotto gli usi di Francia, tutto sommato migliori&nbsp;di quelli praticati dai signori greci. C’era, però, un’ulteriore categoria di villani che sembrava la più diseredata.&nbsp;Era quella dei cosiddetti </font><font style="font-size:medium;font-family:Sylfaen, serif;font-style:italic;">nicarii,</font><font style="font-size:medium;font-family:Sylfaen, serif;"> che non fruivano di una&nbsp;clausola vantaggiosa garantita ai villani dai </font><font style="font-size:medium;font-family:Sylfaen, serif;font-style:italic;">coutumes</font><font style="font-size:medium;font-family:Sylfaen, serif;"> di&nbsp;Francia, quella che consentiva al villano che aveva abbandonato il proprio signore di diventar villano di un altro</font></p>
<p><font style="font-size:medium;font-family:Sylfaen, serif;">299</font></p>
</body>
</html>