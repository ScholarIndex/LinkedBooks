<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Verdana, sans-serif;font-weight:bold;">X.</font></p>
<p><font style="font-size:medium;font-family:Times New Roman, serif;">KUBILAI</font></p>
<p><font style="font-size:medium;font-family:Times New Roman, serif;">ί. Un giorno d’estate dell’anno 1275 fu annunciato ai tre Polo che il Gran Khan, cioè il </font><font style="font-size:medium;font-family:Times New Roman, serif;font-style:italic;">khagan</font><font style="font-size:medium;font-family:Times New Roman, serif;">, ossia il re&nbsp;dei re, il capo dei capi, signore supremo dei Mongoli, sovrano del Catai, non ancora imperatore di tutta la Cina&nbsp;ma prossimo ad esserlo non appena i suoi velocissimi messaggeri gli avessero portato la notizia della caduta dell’impero meridionale dei Sung che si ostinava a resistere contro la sua sconfinata potenza, Kubilai, figlio di Tului « lo&nbsp;Specchio » e nipote del gran Gengis Khan « principe dell’Oceano </font><font style="font-size:medium;font-family:Times New Roman, serif;font-style:italic;">»</font><font style="font-size:medium;font-family:Times New Roman, serif;"> e conquistatore dell’universo, era disposto a&nbsp;riceverli. Dopo la sosta forzata di un anno a Gansu, il&nbsp;viaggio si era svolto senza intralci, con una scorta d’onore&nbsp;che facilitava ogni cosa, e in quella che era stata per breve&nbsp;tempo capitale di tutte le stagioni ed era, dopo la ricostruzione di Pechino, semplicemente villeggiatura, il monarca&nbsp;era più disponibile. I tre Veneziani avevano atteso la chiamata nel grande palazzo di marmo e di pietra dalle stanze&nbsp;dorate e ornate di pitture raffiguranti uccelli ed altri animali, alberi e fiori; ma Kubilai soggiornava altrove, in un&nbsp;immenso prefabbricato di bambù impostato su colonne&nbsp;verniciate e dorate, sormontate da dragoni dorati che avvolgevano le colonne con la coda; l’edificio di bambù,&nbsp;sorretto da cordami di seta, veniva montato ogni anno in&nbsp;mezzo ad una grande tenuta recintata da una muraglia di&nbsp;16 miglia di lato, confinante con le mura esterne della città e del palazzo di pietra. Nella tenuta c’erano boschi e&nbsp;praterie, fiumi e sorgenti, e vi si aggiravano in libertà cer-</font></p>
<p><font style="font-size:medium;font-family:Times New Roman, serif;font-weight:bold;">159</font></p>
</body>
</html>