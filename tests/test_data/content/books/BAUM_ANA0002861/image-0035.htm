<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">due Veneziani si sforzavano di imparare le lingue esotiche parlate da quelle genti così diverse, soprattutto il persiano,&nbsp;la grande lingua franca dell’Asia medioevale. Dovettero&nbsp;impararle a dovere; perché, tra un episodio e l’altro dei&nbsp;conflitti interni del pianeta mongolo, il loro soggiorno a&nbsp;Buchara, dove avrebbero dovuto soltanto trascorrere, doveva durare tre anni.</font></p>
<p><font style="font-size:large;font-family:AngsanaUPC, serif;">Nel corso di quel lungo soggiorno forzato del quale non sappiamo nulla, nemmeno se ser Nicolò e ser Maffio&nbsp;avessero potuto approfittarne per mettere a frutto il capitale guadagnato e reinvestito tra Bolgara e Sarai, i due&nbsp;fratelli avevano imparato anche la « lingua tartaresca »,&nbsp;cioè il mongolo. Cosa che non mancò di stupire il personaggio sconosciuto che, investito da Hulagu di non si sa&nbsp;quale missione presso Kubilai Khan, fece la loro conoscenza a Buchara in un giorno imprecisato dell’anno 1264:&nbsp;l’anno in cui la Repubblica di Venezia si trovava a fronteggiare una delle più violente ribellioni dei Cretesi (la&nbsp;grande isola mediterranea di Creta era diventata colonia&nbsp;veneziana nel 1205, e tra le famiglie nobili che erano state inviate da Venezia a colonizzarla come feudatari c’erano due rami dei Polo) mentre stipulava accordi commerciali col sultano musulmano d’Aleppo.</font></p>
<p><font style="font-size:large;font-family:AngsanaUPC, serif;">La sorpresa del messo di Hulagu alla vista dei due Veneziani rende, a sua volta, testimonianza del fatto che&nbsp;ser Nicolò e ser Maffio erano i primi « Latini » che si vedessero a Buchara da molto tempo. Secondo Marco, alla&nbsp;sorpresa seguì subito la proposta di accodarsi alla missione, dal momento che il Gran Khan non aveva mai visto&nbsp;nessun Latino ed aveva « desiderio vivissimo di vederne ».&nbsp;Il messo avrebbe anche aggiunto che, se fossero andati&nbsp;con lui alla corte del supremo sovrano di tutti i Mongoli,&nbsp;i due avrebbero avuto « viaggio sicuro e agevole », e ne&nbsp;avrebbero tratto largo frutto « di onore e di bene »<sup>2</sup>. Se-</font></p>
<p><font style="font-size:medium;font-family:AngsanaUPC, serif;"><sup>2</sup> </font><font style="font-size:medium;font-family:AngsanaUPC, serif;font-style:italic;">II Milione</font><font style="font-size:medium;font-family:AngsanaUPC, serif;">, trad. Benedetto, pp. 5 s.</font></p>
<p><font style="font-size:large;font-family:AngsanaUPC, serif;">36</font></p>
</body>
</html>