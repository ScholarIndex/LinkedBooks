<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">tante era quella del vetro, antica quanto Venezia) e le attività artigianali più disparate. Non c’erano </font><font style="font-size:large;font-family:AngsanaUPC, serif;font-style:italic;">arti</font><font style="font-size:large;font-family:AngsanaUPC, serif;"> potenti,&nbsp;come a Firenze, ma c’erano associazioni corporative che&nbsp;raggruppavano alcune categorie di artigiani e gruppi di&nbsp;operatori economici d’altro tipo; altre </font><font style="font-size:large;font-family:AngsanaUPC, serif;font-style:italic;">arti,</font><font style="font-size:large;font-family:AngsanaUPC, serif;"> che riunivano&nbsp;lavoratori dipendenti, avevano funzioni non troppo dissimili da alcune di quelle svolte oggi dai sindacati.</font></p>
<p><font style="font-size:large;font-family:AngsanaUPC, serif;">A Castello fioriva la grande industria di Stato, l’Arsenale, che, una cinquantina d’anni dopo la nascita di Marco, stupirà Dante, ma </font><font style="font-size:large;font-family:AngsanaUPC, serif;font-style:italic;">squeri da nave</font><font style="font-size:large;font-family:AngsanaUPC, serif;"> ce n’erano ancora in giro per la città, che viveva tutta proiettata verso il&nbsp;mare, dal quale traeva anche il cibo più gradito, il pesce,&nbsp;mentre le carni venivano dalla terraferma non ancora assoggettata alla Repubblica (per l’annessione di Mestre bisognerà aspettare fino al 1337, per la dedizione di Treviso&nbsp;fino al 1339). Ma anche la qualità e la varietà dei condimenti si richiamavano, una volta di più, alla vocazione mercantile della città: il sale stesso non era più soltanto quello prodotto in laguna, le vecchie saline di Chioggia (sette&nbsp;ne erano state cedute al patriarca di Grado con un atto&nbsp;firmato da Domenico, Giovanni e Stefano Polo nel 1091)&nbsp;non bastavano più, e si doveva andare a cercarlo in Istria,&nbsp;in Dalmazia, in Puglia, fino a Cipro. Le spezie venivano&nbsp;invece da Alessandria d’Egitto, dalla Siria e dalla Cilicia,&nbsp;dove facevano capo le grandi carovane venute dai luoghi&nbsp;misteriosi di cui parlavano le più mirabolanti leggende,&nbsp;come quelle che avevano protagonista Alessandro il Macedone, trasportato lontano dai grifi volanti in un bassorilievo della facciata settentrionale della basilica di San Marco.</font></p>
<p><font style="font-size:large;font-family:AngsanaUPC, serif;">2. Se Marco sentiva già nell’infanzia e nella prima adolescenza l’istinto dell’avventura, il desiderio del viaggio, lo stimolo dell’ignoto, non c’era in tutto il mondo occidentale nessuna città più adatta a lui, più idonea a dargli la possibilità di allenare quello spirito, di contentare&nbsp;quel desiderio, di soddisfare quello stimolo. Anche l’abi-</font></p>
<p><font style="font-size:large;font-family:AngsanaUPC, serif;font-weight:bold;">45</font></p>
</body>
</html>