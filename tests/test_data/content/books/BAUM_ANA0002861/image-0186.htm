<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">di Kubilai, Mangalai, che doveva morire di là a poco, nel 1280: governava con giustizia, e perciò si era fatto amare&nbsp;dai sudditi, ma, a buon conto, il suo palazzo era guardato&nbsp;da eserciti mongoli che, però, passavano a caccia gran parte del loro tempo.</font></p>
<p><font style="font-size:medium;font-family:Sylfaen, serif;">Il palazzo di Mangalai era stupendo: sorgeva in una grande pianura solcata da corsi d’acqua, era cinto di alte&nbsp;muraglie e le sue sale erano ornate di pitture e d’oro in&nbsp;foglia, di finissimo azzurro di lapislazzuli, e di un’infinità&nbsp;di colonne di marmo. Xi’an, infatti, non era altro che l’antica « Roma cinese », Ch’ang-an, capitale già nel XII secolo avanti Cristo del regno dei Chou, poi di tutto l’impero da quando il « Cesare cinese » Huang-ti aveva unificato la Cina, nel 222-221 avanti Cristo, fino alla caduta dei T’ang, più di dodici secoli dopo. La sua pianta,&nbsp;che aveva servito da modello a quella di Pechino, ripeteva lo schema dell’universo secondo la cosmogonia cinese, per la quale il creato ha la forma di una tartaruga, dal guscio tondo come il cielo alla base quadrata che&nbsp;è la terra: era quadrangolare, e quadrangolari erano, all’interno delle mura, palazzi, templi e case.</font></p>
<p><font style="font-size:medium;font-family:Sylfaen, serif;">Chissà che cosa ne rimaneva, dopo tante vicissitudini che l’avevano vista decadere rispetto alla grandezza trascorsa: certamente le due torri gemelle della Campana&nbsp;e del Tamburo, alle quali spettava il compito di segnare&nbsp;le ore della giornata, e le due pagode delle Oche Selvatiche, e la Grande Moschea, fondata nell’anno 742 e destinata ad essere rifabbricata alcuni anni dopo il passaggio&nbsp;di Marco. Il quale, benché ladri e “tombaroli” vi fossero&nbsp;già penetrati, certo non seppe nulla della tomba dell’imperatore Huang-ti, con i suoi 6.400 soldati di ceramica&nbsp;che avrebbero dovuto difendere il sepolcro da ogni violazione (per maggior precauzione, assieme all’imperatore, alle&nbsp;mogli, alle concubine, ai domestici, vi erano stati sepolti&nbsp;anche gli architetti e i muratori che vi avevano lavorato).</font></p>
<p><font style="font-size:medium;font-family:Sylfaen, serif;">187</font></p>
</body>
</html>