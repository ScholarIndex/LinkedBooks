<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">genovese accettò lo scontro, Γ8 settembre 1298. Per i Veneziani, fu una catastrofe totale, settemila morti, un’ottantina di galere catturate, prigioniero lo stesso capitano&nbsp;generale, Andrea Dandolo (spesso confuso da narratori&nbsp;frettolosi con l’omonimo doge, morto una cinquantina&nbsp;d’anni più tardi), il quale, nella disperazione, si uccise&nbsp;fracassandosi il cranio contro un banco di voga. Ottomila&nbsp;Veneziani vennero fatti prigionieri. Bruciate molte galere&nbsp;che non poteva rimorchiare fino a Genova, Lamba tornò&nbsp;a casa con i catturati, senza tentare altre azioni contro&nbsp;le basi veneziane, e « di così grande trionfo non fece pompa alcuna ». Da uomo avveduto qual era, aveva capito&nbsp;che, in quella guerra, l’ultima parola non spettava alle&nbsp;armi ma alla diplomazia.</font></p>
<p><font style="font-size:medium;font-family:Times New Roman, serif;">Giambattista Ramusio, il biografo cinquecentesco di Marco, racconta come, « non molti mesi dapoi che [ i&nbsp;Polo] furono venuti a Venezia », Marco fosse stato eletto </font><font style="font-size:medium;font-family:Times New Roman, serif;font-style:italic;">sopracòmito,</font><font style="font-size:medium;font-family:Times New Roman, serif;"> cioè comandante di una galera da guerra,&nbsp;e come, « essendo rotta (com’è comune la sorte del combattere) la nostra armata », fosse stato preso prigioniero,&nbsp;perché, « avendosi voluto metter avanti con la sua galea&nbsp;nella prima banda ad investir l’armata nemica, e valorosamente e con grande animo combattendo per la Patria »,&nbsp;sarebbe rimasto ferito, e, « posto in ferri », mandato a&nbsp;Genova. È la versione eroica, che fa di questo Marco ormai quarantaquattrenne un personaggio, del resto, pienamente plausibile. Aveva ormai lunga esperienza di navigazione, forse (riparleremo di questo dubbio) esperienza&nbsp;militare, certamente larghissima esperienza degli uomini&nbsp;e del mondo; e, requisito essenziale per occupare un posto di comando, aveva mezzi. Quasi sempre, al </font><font style="font-size:medium;font-family:Times New Roman, serif;font-style:italic;">sopracòmito</font><font style="font-size:medium;font-family:Times New Roman, serif;"> veneziano incombevano le spese dell’armamento della galea e della paga dei rematori e dei marinai; il Comune, se rimborsava, rimborsava in ritardo.</font></p>
<p><font style="font-size:medium;font-family:Times New Roman, serif;">C’è, però, chi, sulla versione eroica, avanza qualche dubbio. Ramusio dice che la cattura era avvenuta pochi</font></p>
<p><font style="font-size:medium;font-family:Times New Roman, serif;font-weight:bold;">314</font></p>
</body>
</html>