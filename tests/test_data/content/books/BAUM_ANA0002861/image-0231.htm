<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">celebrazioni eccezionali, in occasione della morte di un membro della famiglia imperiale o di una calamità pubblica; e c’erano i sacrifici triennali alla Terra e al Cielo,&nbsp;spettacoli grandiosi che si svolgevano, a Hang-chou, intorno ad un altare collocato in cima a una scalinata di set-tantadue gradini rivestiti di garza gialla. Là erano le nicchie per i sacrifici agli Imperatori dei Cinque Colori, ai&nbsp;pianeti e alle Trecentosessanta Stelle, e i luoghi dedicati&nbsp;alle offerte in onore dell’Imperatore di Lassù (il Cielo),&nbsp;dell’Augusta Terra e dei primi imperatori della dinastia&nbsp;regnante.</font></p>
<p><font style="font-size:medium;font-family:Sylfaen, serif;">Tre giorni prima del rito, l’imperatore, rivestito del cappello della Comunicazione col Cielo, digiunava nella&nbsp;sala della Grande Gloria; il giorno dopo si trasferiva nella&nbsp;sala della Santità Risplendente. La notte precedente la cerimonia, il corteo imperiale preceduto dagli elefanti moveva tra una duplice siepe di soldati muniti di torce che&nbsp;illuminavano a giorno la via. Trombe e tamburi suonavano, una folla immensa aspettava in silenzio. Il monarca&nbsp;saliva alcuni dei settantadue gradini, sacrificava una vittima sull’altarino del dio del Suolo e poi, giunto in vetta&nbsp;alla gradinata, offriva le libazioni al Cielo, alla Terra e&nbsp;agli Antenati, ai quali presentava le tavolette rituali di&nbsp;giada dopo aver letto ad alta voce il testo che esse recavano inciso.</font></p>
<p><font style="font-size:medium;font-family:Sylfaen, serif;">Come capo della dinastia Yuan, inserita nella serie ufficiale delle dinastie cinesi, anche Kubilai sarebbe stato&nbsp;tenuto a queste celebrazioni. I riti della religione dei suoi&nbsp;padri (l’abbiamo già visto) erano assai più semplici. Qualcosa della religione mongola Marco l’aveva appreso nel&nbsp;corso della sua escursione a nord di Gansu: si trattava&nbsp;di un sostanziale monoteismo (ogni giorno, « con turibolo&nbsp;e incenso », i Mòngoli onoravano il loro nume supremo)&nbsp;al quale si mescolava il culto delle divinità domestiche, gli&nbsp;idoli di feltro e stoffa, maschi e femmine, che essi ungevano col grasso dei cibi prima di mettersi a tavola, spar-</font></p>
<p><font style="font-size:medium;font-family:FrankRuehl, serif;">232</font></p>
</body>
</html>