<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">mendi calori estivi. Sarebbe bastato l’artiglio di una delle tigri o delle linci che infestavano le solitudini della steppa&nbsp;a mutare, il corso della storia dell’umanità. Il bimbo, invece, era cresciuto. La durissima vita della steppa, le folli&nbsp;galoppate, le cacce, le razzie, le lotte con i vicini, le insidie della natura e dei nemici avevano temprato la sua forza fisica (era diventato alto e robusto, i suoi occhi a mandorla scintillavano, è stato detto, come quelli di un gatto), e la sua astuzia, la sua intelligenza vivissima, la sua&nbsp;autorità naturale, la sua incuranza per la vita umana lo&nbsp;predestinavano a grandi, terribili cose. Il padre, Yesughei,&nbsp;era stato modesto capotribù; a ventisette anni appena, Te-mugin era già riuscito ad imporsi come capo supremo di&nbsp;tutti i Mongoli. Aveva anche cambiato nome e si era chiamato Gengis Khan: « il principe dell’Oceano »<sup>2</sup>.</font></p>
<p><font style="font-size:medium;font-family:Sylfaen, serif;">Sotto la guida di questo capo di ambizione sconfinata, il popolo mongolo si era mosso alla conquista del mondo. È singolare che le prime vittime della sua sfolgorante espansione fossero proprio i Tartari, i T’a-tar dell’estrema&nbsp;Asia orientale, sconfitti e letteralmente cancellati dalla faccia della terra verso la fine del secolo. Certamente fu l’assonanza del nome di quel popolo distrutto dai Mongoli&nbsp;col Tartaro mitologico, luogo di pena e dannazione eterna, a spingere il mondo occidentale a battezzare così costoro, terrore e dannazione dell’umanità. Ben presto, l’eco&nbsp;delle conquiste e delle stragi dei « Tartari », cioè dei Mongoli, doveva varcare l’immensa distanza che li separava dall’Occidente; una catastrofe apocalittica, che faceva pensare&nbsp;al verificarsi delle più tremende profezie dell’evangelista&nbsp;Giovanni, alPimminenza della fine del mondo.</font></p>
<p><font style="font-size:small;font-family:Sylfaen, serif;"><sup>2</sup> La grafia che adottiamo è quella più corrente. Quanto al significato del nome, esso è tuttora controverso. È molto probabile un riferimento allo spirito della luce venerato dai Mongoli. Cfr. M. </font><font style="font-size:small;font-family:Sylfaen, serif;font-variant:small-caps;">Bussagli, </font><font style="font-size:small;font-family:Sylfaen, serif;font-style:italic;">Culture e civiltà dell’Asia Centrale,</font><font style="font-size:small;font-family:Sylfaen, serif;"> Torino 1970, p. 228. Per necessità&nbsp;di semplificazione abbiamo soppresso i segni diacritici nella trascrizione&nbsp;dei nomi orientali. Ne chiediamo scusa agli specialisti.</font></p>
<p><font style="font-size:large;font-family:AngsanaUPC, serif;font-weight:bold;">16</font></p>
</body>
</html>