<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">tità di conversioni fra quegli indigeni raccontando loro che Gesù era il suo fratello maggiore.</font></p>
<p><font style="font-size:medium;font-family:Sylfaen, serif;">Al tempo di quella prima visita di Marco, la gastronomia locale era già apprezzata da Cinesi e stranieri per la sostenuta ricchezza dei suoi sapori rilevati dall’uso delle spezie prodotte in abbondanza dalla regione. Possiamo&nbsp;immaginare il Veneziano mentre guarda, dopo un pasto&nbsp;a base d’anitra del Sse-chuan, sgrassata a vapore, pepata e&nbsp;poi fritta, le innumerevoli botteghe di granaglie, di patate dolci, di porcellane, di lacche, di ferramenta, di cuoi&nbsp;tibetani, di tè. Il tè del Sse-chuan è squisito; pressato in&nbsp;mattonelle lo si esporta nel Tibet, ma, sul posto, lo si&nbsp;consuma un po’ dovunque, in piacevoli e discrete salette,&nbsp;in gradevoli padiglioni all’aperto. Anche nel XIII secolo&nbsp;era un prodotto di esportazione e di consumo importantissimo. Ma Marco lo ignora. È una delle lacune che più&nbsp;si rimproverano al suo </font><font style="font-size:medium;font-family:Sylfaen, serif;font-style:italic;">Milione</font><font style="font-size:medium;font-family:Sylfaen, serif;">, e non c’è spiegazione se&nbsp;non nella sua dichiarata preferenza, tipicamente veneziana,&nbsp;per il vino e le bevande alcoliche in genere. I Veneziani&nbsp;del Medio Evo erano già terribili consumatori di vino; nel&nbsp;Trecento, l’abuso di alcolici inciderà addirittura sulla durata media della vita. E poi, alla mentalità irriducibilmente mercantile del giovane Polo, che cosa poteva dire una&nbsp;bevanda che, in un’Europa avida di sapori forti, bevitrice&nbsp;di birre dense come minestroni e di vini cotti con miele,&nbsp;spezie ed aromi, non avrebbe avuto nessun prevedibile&nbsp;mercato?</font></p>
<p><font style="font-size:medium;font-family:Sylfaen, serif;">A più di ventanni dal loro passaggio, le armate di Mongke (morto proprio durante la sua campagna di conquista nel Sse-chuan) avevano lasciato tristi tracce nella zona occidentale della vastissima provincia. Qua e là si vedevano città e villaggi distrutti o devastati. Lungo i fiumi&nbsp;crescevano bambù giganteschi, che, bruciati, esplodevano&nbsp;con fracasso, mettendo in fuga le belve che infestavano&nbsp;quei luoghi impervi e abbandonati. Il rumore dei bambù&nbsp;bruciati verdi metteva paura ai cavalli e anche agli uomini.</font></p>
<p><font style="font-size:medium;font-family:Sylfaen, serif;">190</font></p>
</body>
</html>