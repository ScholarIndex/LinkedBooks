<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">Gran Khan. E poi c’era un altro compito da portare a termine: Kubilai aveva chiesto ai due Veneziani di portargli un po’ d’olio delle lampade che ardevano intorno al&nbsp;sepolcro di Cristo, a Gerusalemme. La richiesta veniva dalla madre del Gran Khan e dai suoi amici nestoriani; non&nbsp;era dunque possibile non tenerne conto, non era pensabile&nbsp;un ritorno da Kubilai a mani vuote.</font></p>
<p><font style="font-size:large;font-family:AngsanaUPC, serif;">Ciò che, comunque, non sembra aver mai sfiorato neppur lontanamente il pensiero dei Polo è l’ipotesi di&nbsp;non ritornare affatto da Kubilai. Anche se da Viterbo non&nbsp;giungeva nessun segnale che potesse far credere imminente l’elezione di un papa. Anche se doge e Comune si disinteressavano della questione. Anche se (cosa più grave di&nbsp;tutte) nessuno si era nemmeno sognato di designare i cento « saggi » della religione cristiana richiesti dal Gran Khan.&nbsp;C’è, dunque, da pensare che altri interessi motivassero,&nbsp;comunque, il ritorno. Ed è molto difficile, di fronte a due&nbsp;mercanti veneziani del Duecento, non pensare che dietro&nbsp;a questa assoluta, intransigente impellenza del ritorno si&nbsp;celasse qualche interesse collegato, piuttosto che con la&nbsp;religione, con la finanza e con la mercatanzia.</font></p>
<p><font style="font-size:large;font-family:AngsanaUPC, serif;">3. Ecco dunque farsi realtà i sogni che i biografi attribuiscono a Marco Polo adolescente. Sogni comuni in una gioventù che, di regola, incominciava proprio tra i quattordici e i sedici anni a farsi le ossa nella navigazione e&nbsp;nel commercio: essere figlio di mercanti significava la predestinazione ai rischi ed alle avventure, di terra e di mare.</font></p>
<p><font style="font-size:large;font-family:AngsanaUPC, serif;">Le sagome svelte delle galere dai lunghi remi dipinti di scarlatto, dalle vele latine a sferzi colorati, e quelle più&nbsp;tozze e massicce delle navi a vela, i </font><font style="font-size:large;font-family:AngsanaUPC, serif;font-style:italic;">banzoni</font><font style="font-size:large;font-family:AngsanaUPC, serif;"> dal pancione&nbsp;convesso, le </font><font style="font-size:large;font-family:AngsanaUPC, serif;font-style:italic;">buzonavi,</font><font style="font-size:large;font-family:AngsanaUPC, serif;"> le pesanti </font><font style="font-size:large;font-family:AngsanaUPC, serif;font-style:italic;">taride</font><font style="font-size:large;font-family:AngsanaUPC, serif;"> che portavano anche animali e, se necessario, truppe e macchine da guerra,&nbsp;erano familiari a tutti, a Venezia, in tempi di </font><font style="font-size:large;font-family:AngsanaUPC, serif;font-style:italic;">boom</font><font style="font-size:large;font-family:AngsanaUPC, serif;"> dell’industria navale, pubblica e privata. Ma l’esperienza del&nbsp;viaggio per mare era certamente più emozionante allora</font></p>
<p><font style="font-size:large;font-family:AngsanaUPC, serif;font-weight:bold;">66</font></p>
</body>
</html>