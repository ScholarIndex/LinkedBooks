<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">condo qualcuno, furono i due che riuscirono abilmente ad aggregarsi alla missione di Hulagu; comunque, al quartier&nbsp;generale di Hulagu si conoscevano certamente le difficoltà&nbsp;incontrate dall’imperatore suo fratello nell’amministrazio-ne del vastissimo mondo cinese. In più, il recentissimo&nbsp;fallimento della crociata mongolo-armeno-franca faticosamente accozzata da re Hethum d’Armenia doveva aver lasciato tracce profonde nella mente di Hulagu. I due Polo&nbsp;potevano rappresentare una nuova possibilità di riaprire&nbsp;il dialogo con l’Occidente, ora tanto più desiderabile per&nbsp;i vertici dell’impero mongolo in quanto Berke non si era&nbsp;soltanto convertito alla fede musulmana, ma era entrato&nbsp;in stretto collegamento con Baibars, il condottiero mamelucco che aveva contribuito alla disfatta della coalizione&nbsp;armeno-mongolo-cristiana ad Ain Giàllùd (gli aveva dato,&nbsp;nientemeno, la propria figlia in moglie).</font></p>
<p><font style="font-size:medium;font-family:Sylfaen, serif;">Lotte dinastiche, prospettive diplomatiche, interessi politici, culturali e religiosi costituivano dunque altrettanti elementi favorevoli all’avventura dei due Veneziani.&nbsp;I quali, per un anno intero, sprofondarono sempre più nell’interno sconosciuto della grande Asia, diretti alla remota&nbsp;capitale del più potente sovrano della terra. Nelle notti&nbsp;solitarie di un continente ignoto, ai piedi di montagne immani o nel silenzio di deserti sterminati, nel lento e monotono andare di una carovana di bovi e di cammelli o&nbsp;nel veloce galoppare dei cavalli, a seconda delle fasi del&nbsp;cammino, il loro pensiero avrà certamente fatto ritorno in&nbsp;Occidente: al di là di Soldaia, al di là di Costantinopoli&nbsp;ormai ritornata greca, al di là delle isole sulle quali regnava la Repubblica di San Marco, si sarà certamente smarrito tra le calli e i campielli di Venezia. Dove erano rimasti i loro interessi di base e, soprattutto, i loro affetti familiari: forse la moglie di Maffio, Marta, della quale non&nbsp;c’è che una pallida traccia nel suo testamento redatto qua-</font></p>
<p><font style="font-size:medium;font-family:Segoe UI, sans-serif;">37</font></p>
</body>
</html>