<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">il manifestarsi di partiti politici, paragonabili, tuttavia, secondo J. Gernet, piuttosto alle opposizioni fra tendenze diverse registrabili oggi nei regimi del socialismo reale&nbsp;che alle forme proprie dei regimi parlamentari moderni.</font></p>
<p><font style="font-size:medium;font-family:Sylfaen, serif;">L’epoca Sung aveva visto tre fatti fondamentali: la espansione demografica, lo sviluppo del commercio, e, conseguenza di questo, un’intensa urbanizzazione che aveva&nbsp;pesantemente penalizzato i contadini. I politici Sung si&nbsp;erano tuttavia posti il problema delle riforme sociali: già&nbsp;nel Mille ferveva la disputa tra conservatori e riformisti,&nbsp;i primi ancorati pretestuosamente all’osservanza formale&nbsp;del pensiero di Confucio (ritorno alle antiche virtù, fiducia&nbsp;nella “virtù del principe”), i secondi, rappresentati soprattutto dal grande ministro Wang An-shih, sostenitori&nbsp;di una politica sociale basata sul principio che la povertà&nbsp;del popolo significava di fatto povertà dello Stato. A Wang&nbsp;An-shih andava il merito della sostituzione delle corvè con&nbsp;l’imposta personale destinata a finanziare i lavori pubblici,&nbsp;e dell’istituzione di un sistema di prestiti agevolati per i&nbsp;contadini, di monti di pietà per sottrarli agli usurai, di forme di partecipazione dello Stato agli utili sempre crescenti&nbsp;del commercio. Ma le riforme di Wang An-shih erano state sabotate dal corpo dei funzionari che vedevano compromessi i loro vantaggi, e i cirenei che avevano sopportato la massa degli aspetti negativi della fioritura Sung erano rimasti gli agricoltori, più volte spinti dalla miseria a&nbsp;inutili ribellioni.</font></p>
<p><font style="font-size:medium;font-family:Sylfaen, serif;">Lo sviluppo economico aveva comunque portato molti vantaggi, prima di tutto alla stessa agricoltura, che aveva visto moltiplicare i raccolti (è l’epoca dei grandi progressi della risicultura e della coltivazione del tè e del cotone), ma anche dell’artigianato, la ceramica e la porcellana, che raggiungono la perfezione nel XII secolo, la metallurgia, che si configura come vera e propria industria, con imprese che impiegano fino a 3.600 operai. I traffici&nbsp;avevano sollecitato lo sviluppo della navigazione, e tutto</font></p>
</body>
</html>