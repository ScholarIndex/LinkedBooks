<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">sati intorno ai fortini per paura delle belve e, soprattutto, degli indigeni antropofagi. Quella lunga sosta non è motivata, ma, evidentemente, era imposta dalle circostanze.&nbsp;Il viaggio non cominciava bene.</font></p>
<p><font style="font-size:large;font-family:AngsanaUPC, serif;">A Sumatra, tuttavia, Marco aveva raccolto molte informazioni di grande interesse, Aveva imparato a conoscere la palma da cocco e aveva visto raccogliere il vino di palma; aveva constatato le abitudini perlomeno singolari degli abitanti, che, secondo lui, praticavano l’eutanasia, divoravano i morti dopo averli fatti lessare, e, se gli&nbsp;capitavano a tiro dei forestieri, li cuocevano e li mangiavano senza aspettare che fossero malati per ucciderli. Col&nbsp;suo consueto, acutissimo spirito di osservazione, aveva&nbsp;scoperto il trucco di certi finti ometti selvatici che si vendevano, imbalsamati, ai gonzi di passaggio. Erano scimmiotti antropomorfi che, bolliti e privati mediante un&nbsp;unguento del vello che ne ricopriva le membra, venivano&nbsp;seccati, e, con qualche tocco di trucco alle fattezze che&nbsp;somigliavano in maniera impressionante a quelle degli esseri umani, venivano preparati con zafferano e canfora, e&nbsp;gabellati per nani. C’erano tante scimmie, a Sumatra: le&nbsp;isole della Sonda sono l’habitat di una delle più importanti fra le specie antropomorfe, </font><font style="font-size:large;font-family:AngsanaUPC, serif;font-style:italic;">VOrang JJtan,</font><font style="font-size:large;font-family:AngsanaUPC, serif;"> e a Marco&nbsp;poteva anche capitare di sentirsi raccontare che, in terre&nbsp;da lui non visitate, c’erano degli uomini caudati. Ma nani&nbsp;così proprio no, non ce n’erano in nessun luogo che il&nbsp;Veneziano si fosse mai trovato a visitare. La perentorietà&nbsp;ed il compiacimento di questa affermazione confermano&nbsp;un tratto caratteristico della mentalità di Marco: credulo&nbsp;spesso ai racconti altrui, sapeva non lasciarsi ingannare da&nbsp;ciò che vedeva con i suoi occhi, arbitri e giudici inappellabili.</font></p>
<p><font style="font-size:large;font-family:AngsanaUPC, serif;">A Sumatra, Marco si era provveduto di qualche pianticella di verzino da portare con sé a Venezia. Era una pianta usata in tintoria (la </font><font style="font-size:large;font-family:AngsanaUPC, serif;font-style:italic;">Caesalpina Sappan)</font><font style="font-size:large;font-family:AngsanaUPC, serif;"> perché se&nbsp;ne estraeva un bel rosso vivo, buono non solo per i panni</font></p>
<p><font style="font-size:large;font-family:AngsanaUPC, serif;font-weight:bold;">263</font></p>
</body>
</html>