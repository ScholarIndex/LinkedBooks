<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">era l’attività più nobile alla quale un Veneziano potesse attendere, anche se fosse stato doge. A noi, l’ipotesi che&nbsp;vede quest’uomo instancabile riprendere il mare pochi&nbsp;mesi dopo essere tornato dai confini del mondo, sembra&nbsp;la più attraente. Marco diventa quasi un simbolo, una personificazione del Mercante veneziano, con la M maiuscola,&nbsp;un personaggio da favola. Rimane sempre un dubbio: che&nbsp;cosa diavolo andava a fare, messer Marco, a bordo di una&nbsp;galera da mercanzia nelle acque del golfo di Alessan-dretta? Ohimè, nessuno può risponderci. Forse era la speranza di recuperare i quattromila iperperi incamerati dal&nbsp;Gran Comneno; forse qualche nuovo affare per la « fraterna compagnia », a Konya, anzi, a Tabriz, dove, frattanto, Ghazan aveva fatto fuori tanto Gaikhatu che Baidu, e, con una inattesa quanto spettacolare conversione&nbsp;alPislamismo, aveva staccato il regno degli </font><font style="font-size:medium;font-family:Times New Roman, serif;font-style:italic;">ilkhan</font><font style="font-size:medium;font-family:Times New Roman, serif;"> dall’impero gengiscanide (Kubilai era morto nel 1295, ma, questo, i Polo non lo sapevano). Forse anche un incarico del&nbsp;Comune, desideroso, in quegli anni, di allargare la trama del commercio veneziano nella Piccola Armenia, come&nbsp;farà di lì a poco.</font></p>
<p><font style="font-size:medium;font-family:Times New Roman, serif;">In base alla versione meno eroica, Marco sarebbe dunque caduto nelle mani dei Genovesi ai primi del 1296.&nbsp;Dodici anni prima, la disfatta della Meloria (a decidere&nbsp;la giornata era stata la squadra di riserva comandata da&nbsp;Benedetto Zaccaria, e la flotta pisana era comandata da&nbsp;un veneziano, Albertino Morosini) aveva riempito Genova di prigionieri pisani. Per quanto fosse stato consentito&nbsp;loro di costituirsi in associazione (esiste ancora, e l’ha&nbsp;pubblicato Sir Henry Yule, un sigillo della </font><font style="font-size:medium;font-family:Times New Roman, serif;font-style:italic;">Universitas&nbsp;Carceratorum Pisanorum</font><font style="font-size:medium;font-family:Times New Roman, serif;">, raffigurante due prigionieri in&nbsp;ginocchio ai piedi della Vergine), novemila prigionieri di&nbsp;guerra, in una città affollata come la Genova del Duecento, rappresentavano una massa difficile da gestire e da&nbsp;nutrire, piena di problemi ed esposta alle epidemie. Nel&nbsp;1288 c’era stata una trattativa di pace che era anche arri-</font></p>
<p><font style="font-size:medium;font-family:Times New Roman, serif;">316</font></p>
</body>
</html>