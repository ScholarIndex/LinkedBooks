<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">si addiceva al simbolo dell’universalità dell’autorità del califfato, ombelico dell’universo, centro della regione più&nbsp;felice della terra. Circondata da una duplice cinta di mura&nbsp;e da un fossato, aveva un diametro di circa 2.300 metri e&nbsp;quattro porte rivolte verso le più importanti regioni del-l’impero. Diecimila poliziotti vegliavano sulla quiete dei&nbsp;cittadini e (si dice) ventisettemila bagni pubblici provvedevano alla loro pulizia. Nella </font><font style="font-size:medium;font-family:Sylfaen, serif;font-style:italic;">madrasa</font><font style="font-size:medium;font-family:Sylfaen, serif;"> costruita dal penultimo califfo, al-Mustansir, nel 1233, si insegnava la&nbsp;legge islamica secondo le grandi scuole d’insegnamento&nbsp;sunnita, ma anche la grammatica e la medicina, con una&nbsp;ricca biblioteca.</font></p>
<p><font style="font-size:medium;font-family:Sylfaen, serif;">E gli Assassini? Se, com’è certo, Marco, Nicolò e Matteo Polo presero, da Tabriz, la via di Saveh, è certo&nbsp;anche che passarono relativamente vicino a quello che era&nbsp;stato l’epicentro del loro potere. Da Qazvin, dove le carovane facevano sosta (era una città importante) e dove ancora oggi le donne risciacquano tappeti preziosi nel torrente che discende dai primi contrafforti del massiccio del-l’Elburs, si diparte la via che immette nella vallata dello&nbsp;Shah Rud, dominata dalle rupi rossastre di Alamut, « il&nbsp;nido dell’aquila ». Là, dal 1090, aveva regnato il gran&nbsp;maestro della celebre setta, lo </font><font style="font-size:medium;font-family:Sylfaen, serif;font-style:italic;">sheikh-al-jabal.</font><font style="font-size:medium;font-family:Sylfaen, serif;"> Il termine&nbsp;significa, letteralmente, il « maestro che sta sulle montagne », e, sulla scia della tradizione crociata, Marco ne aveva fatto il « veglio della montagna ». Qualsiasi nome gli&nbsp;si desse, era lui il « grande vecchio » che, dall’alto dei&nbsp;monti impenetrabili della vertiginosa catena frapposta tra&nbsp;Persia e mar Caspio, firmava condanne a morte senza appello e senza pietà.</font></p>
<p><font style="font-size:medium;font-family:Sylfaen, serif;">Da uno degli scismi che avevano diviso l’Islam, anzi, da uno scisma nello scisma, era nata la setta degli Ismailiti.&nbsp;Il dissenso sulla successione spirituale del Profeta aveva&nbsp;suscitato lo scisma fondamentale che divide tuttora i musulmani in sunniti, cioè ortodossi, e sciiti; un ulteriore dissenso fra sciiti, sempre sul tema della successione degli</font></p>
<p><font style="font-size:medium;font-family:Sylfaen, serif;">104</font></p>
</body>
</html>