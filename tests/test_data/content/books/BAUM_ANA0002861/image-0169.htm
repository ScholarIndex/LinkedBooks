<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">tanta profusione né di così gran classe, e una pelliccia d’ermellino completa poteva valere, se era di prima qualità, sui 2.000 bisanti d’oro, una di seconda scelta sui&nbsp;1.000. Il Gran Khan ci sedeva e ci camminava sopra.</font></p>
<p><font style="font-size:medium;font-family:Sylfaen, serif;">E in verità, per quanto Venezia fosse luogo di feste piene di vita e di colore, una scena paragonabile ad una&nbsp;cacciata del Gran Khan non poteva proprio immaginarla&nbsp;nessuno, in nessun’altra parte del mondo. Prima di tutto,&nbsp;l’esercito di cani e di animali addestrati. I giganteschi mastini, migliaia e migliaia, guardati da un esercito di ventimila bracchieri (i </font><font style="font-size:medium;font-family:Sylfaen, serif;font-style:italic;">guyutchi,</font><font style="font-size:medium;font-family:Sylfaen, serif;"> o corridori), diecimila vestiti&nbsp;di colore vermiglio e diecimila di colore azzurro cielo, comandati da due fratelli a nome Baian e Mingan: con ventimila canai e i loro mastini che si spiegavano ai lati del&nbsp;gruppo dei cavalieri della scorta di Kubilai per levare la&nbsp;grande selvaggina, orsi, cinghiali e cervi, doveva essere&nbsp;veramente « uno spettacolo magnifico » a vedersi. I leopardi, e persino le linci istruite alla cattura degli animali&nbsp;selvatici; le tigri (anche le tigri) portate a caccia in gabbie&nbsp;issate su carrette, e ciascuna di loro aveva con sé nella gabbia un cagnolino assieme al quale era stata allevata, e bisognava portarle sempre controvento, perché se i selvatici&nbsp;ne avessero avvertito l’odore sarebbero fuggiti tutti per&nbsp;la paura. Le aquile addestrate alla caccia dei lupi, delle&nbsp;volpi, dei daini e dei caprioli. E i falchi, i falconi pellegrini,&nbsp;i girifalchi che il Gran Khan si portava sempre appresso,&nbsp;cinquecento almeno, più gli astori, accuditi da diecimila&nbsp;falconieri. Poi la selvaggina accuratamente controllata (nella grande riserva nessuno poteva cacciare se non faceva&nbsp;parte del seguito del Gran Signore, secondo regole molto&nbsp;severe, ma altrove la caccia era libera, mai però nel periodo della riproduzione: chiunque avesse cacciato tra marzo&nbsp;e fine ottobre « se ne sarebbe duramente pentito »). Grazie alle norme di protezione, orsi, onagri, lepri, daini, fagiani, cervi, aironi e gru si moltiplicavano nonostante le&nbsp;stragi. Ma lo spettacolo più singolare l’offriva Kubilai in</font></p>
<p><font style="font-size:medium;font-family:Sylfaen, serif;">170</font></p>
</body>
</html>