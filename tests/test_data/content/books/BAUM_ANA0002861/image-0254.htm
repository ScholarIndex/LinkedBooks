<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Sylfaen, serif;">XIV.</font></p>
<p><font style="font-size:medium;font-family:Sylfaen, serif;">LA VIA DEL RITORNO</font></p>
<p><font style="font-size:medium;font-family:Sylfaen, serif;">1. Più o meno al tempo in cui Marco arrivava a Pechino, due religiosi nestoriani partivano da Pechino per un pellegrinaggio ai Luoghi Santi. Si chiamavano Rabban&nbsp;Sauma e Marco; Rabban Sauma era nato proprio a Pechino, probabilmente da famiglia Ongut, ma aveva vissuto&nbsp;un lungo periodo da eremita nelle montagne. La partenza&nbsp;dei due aveva gettato la comunità cristiana pechinese nella costernazione: Gerusalemme era così lontana, non c’era&nbsp;alcuna speranza di rivedere i due mai più in questa vita&nbsp;terrena.</font></p>
<p><font style="font-size:medium;font-family:Sylfaen, serif;">Dopo lungo cammino e varie vicende, i due compagni erano stati costretti dalle circostanze a rinunciare alla visita al Santo Sepolcro; invece, nel 1280, Marco era stato nominato metropolita nestoriano del Catai col nome di&nbsp;Yahbhallah, « Diodato, dato da Dio », e, prima che potesse pensare a rimettersi in viaggio per prender possesso&nbsp;della sua diocesi, era stato addirittura eletto </font><font style="font-size:medium;font-family:Sylfaen, serif;font-style:italic;">katholikos,&nbsp;</font><font style="font-size:medium;font-family:Sylfaen, serif;">cioè patriarca di tutti i cristiani nestoriani. La ragione principale di questa elezione era l’amicizia e la cordialità che&nbsp;gli aveva dimostrato </font><font style="font-size:medium;font-family:Sylfaen, serif;font-style:italic;">Vilkhan</font><font style="font-size:medium;font-family:Sylfaen, serif;"> mongolo di Persia, Aboga,&nbsp;ma un’amicizia ed una stima assai maggiori gli dimostrava&nbsp;il figlio di Aboga, Arghun, il quale, come abbiamo visto,&nbsp;aveva scacciato e ucciso lo zio musulmano Ahmed Sultan&nbsp;e, pur professando una religione ai confini fra buddismo&nbsp;e sciamanesimo, non nascondeva le proprie simpatie per il&nbsp;nestorianesimo.</font></p>
<p><font style="font-size:medium;font-family:Sylfaen, serif;">Così, nel 1287, mentre Kubilai affrontava in campo</font></p>
<p><font style="font-size:medium;font-family:Sylfaen, serif;">255</font></p>
</body>
</html>