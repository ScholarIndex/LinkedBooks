<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:x-small;font-family:Consolas, monospace;">IV.</font></p>
<p><font style="font-size:medium;font-family:Sylfaen, serif;">DOGI, MERCANTI, ARTIGIANI</font></p>
<p><font style="font-size:medium;font-family:Sylfaen, serif;">1. Nel secolo incominciato con la conquista di Costantinopoli, le “vedove bianche”, a Venezia, erano numerose. Resteranno numerose nel corso dei due secoli della massima grandezza della Repubblica, Trecento e Quattrocento. Erano mogli di « rettori », i magistrati che Venezia inviava a governare (a « reggere ») i suoi domini d’oltremare, le città e i castelli d’Istria e Dalmazia, di Grecia e di&nbsp;Creta, le sue colonie nel superstite regno crociato di Terrasanta. Erano, soprattutto, mogli di mercanti e marinai:&nbsp;più fortunate le seconde, ché la gente di mare tornava a&nbsp;casa più spesso di quanto non vi tornassero gli uomini d’affari. Per costoro, un soggiorno di molti anni in terre lontane, Costantinopoli o Crimea, Siria, Egitto, Palestina, Cilicia o Cipro, Candía o Canea, Southampton in Inghilterra, Bruges nelle Fiandre oppure Augusta o Norimberga&nbsp;nel cuore della Germania, era cosa del tutto normale. Le&nbsp;loro mogli vivevano in case diverse, i palazzi dei ricconi,&nbsp;simili a quelli di Bisanzio, con i porticati affacciati sui canali onde permettere il carico e lo scarico delle mercanzie&nbsp;e con due torricelle ai lati, le casette dei poveri, affacciate&nbsp;al rio, alla « corte », alla calletta, ornate, com’è ancora oggi, di festoni di biancheria stesa; vicine le une alle altre,&nbsp;case di poveri e lussuose dimore di ricchi, come sarà sempre a Venezia e com’era alle origini, quando questa mescolanza degli strati sociali stupiva Cassiodoro, il ministro&nbsp;romano di Teodorico re dei Goti, non meno del fatto che&nbsp;i Veneziani vivessero e si muovessero in barca assai più</font></p>
<p><font style="font-size:medium;font-family:Sylfaen, serif;">39</font></p>
</body>
</html>