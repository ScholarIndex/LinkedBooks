<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">in documenti notarili del 1291 e del 130.1, dai quali risulta notevolmente ricco.</font></p>
<p><font style="font-size:medium;font-family:Times New Roman, serif;">Bimbo di famiglia di nobili mercanti, Marco poteva incontrarsi a giocare con molti altri bimbi della sua stessa&nbsp;condizione: ce n’erano tanti, in quell’epoca, a rincorrersi&nbsp;nei « campi » solatii ancora verdi di alberi e di erba. Abbiamo detto che non sappiamo dove abitassero, lui e la&nbsp;madre, né con chi; c’era una zia, sorella del padre, di nome&nbsp;Flora, che aveva sposato un gentiluomo della famiglia&nbsp;Zane, e ne aveva avuto una figlia di nome Auria, sposa,&nbsp;a sua volta, di Marco Boldù. Alla vigilia del parto (avventura pericolosissima in quei tempi e per molti secoli a venire) Auria Boldù faceva testamento, il 14 dicembre 1301,&nbsp;e ricordava, tra l’altro, come la madre, ancora vivente,&nbsp;non le avesse ancora consegnato una proprietà dotale situata in contrada di San Trovaso. Questo dato, unito al nome&nbsp;Auria, abbastanza raro, riallaccia la famiglia di Marco ai&nbsp;coniugi Polo che, come abbiamo visto, vivevano a San&nbsp;Trovaso già nel 1140. In attesa del rientro del marito e&nbsp;dei cognati, la madre di Marco può dunque avere abitato&nbsp;in quella piacevole contrada del sestiere di Dorsoduro,&nbsp;che, da un lato, guarda il Canal Grande, e dall’altro l’antico canale Vigano, detto oggi canale della Giudecca dal&nbsp;nome dell’isola che ne forma l’opposta sponda. Se così&nbsp;fosse stato, sarebbe riuscito più facile a Marco chiacchierare, secondo la romantica visione di Eileen Power<sup>1</sup>, con&nbsp;i marinai ritornati da mari lontani. Ancora fino a pochi&nbsp;anni fa ormeggiavano alla riva delle Zattere (il nome veniva dagli zatteroni di legname trasportati per fluitazione&nbsp;dai fiumi che, un tempo, sfociavano nella laguna veneziana) i </font><font style="font-size:medium;font-family:Times New Roman, serif;font-style:italic;">burchi</font><font style="font-size:medium;font-family:Times New Roman, serif;"> discesi per il Po, per il Sile, per il Piave, per&nbsp;la Brenta, i </font><font style="font-size:medium;font-family:Times New Roman, serif;font-style:italic;">trabàccoli</font><font style="font-size:medium;font-family:Times New Roman, serif;"> d’Istria carichi soprattutto di sale.&nbsp;La preziosa sostanza, indispensabile ai l'alimentazione degli uomini e degli animali domestici oltre che alla conser-</font></p>
<p><font style="font-size:small;font-family:Times New Roman, serif;"><sup>1</sup> E. </font><font style="font-size:small;font-family:Times New Roman, serif;font-variant:small-caps;">Power, </font><font style="font-size:small;font-family:Times New Roman, serif;font-style:italic;">Vita nel Medioevo,</font><font style="font-size:small;font-family:Times New Roman, serif;"> ed. it., Torino 1966, pp. 37 ss.</font></p>
<p><font style="font-size:medium;font-family:Tahoma, sans-serif;">41</font></p>
</body>
</html>