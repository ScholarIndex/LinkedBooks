<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">rivestono altri idoli di panni di seta e li onorano molto ». Per loro era peccato toccare il fuoco col coltello, orinare&nbsp;nelle tende, lavarsi d’estate. Credevano in un aldilà con&nbsp;greggi e cavalli, ed ascoltavano attentamente i precetti&nbsp;dei loro stregoni sciamani, seguendo pratiche sopravvissute nelle solitudini dell’Asia centro-settentrionale fin quasi ai nostri giorni. Ma i Gengiscanidi avevano intuito&nbsp;presto l’importanza del fattore religioso in rapporto alla&nbsp;politica: la loro tolleranza e la loro intolleranza, a seconda dei luoghi e dei casi, erano il riflesso della loro&nbsp;intuizione. Così, mentre alla corte di Mongke c’era tutto un andirivieni di sacerdoti cristiani nestoriani, monaci buddisti, religiosi maomettani e taoisti, Berke aveva optato decisamente per l’Islam, e Hulagu e la sua schiatta, altrettanto decisamente, in senso opposto all’Islam. Lo&nbsp;stesso Mongke, rivolgendosi a fra Guglielmo da Rubruck&nbsp;dopo una disputa teologica alla quale avevano partecipato&nbsp;il frate, un </font><font style="font-size:medium;font-family:Sylfaen, serif;font-style:italic;">lama</font><font style="font-size:medium;font-family:Sylfaen, serif;"> buddista e un sacerdote taoista, si era&nbsp;fatto interprete della sostanziale indifferenza religiosa della sua stirpe: « Noi Mongoli crediamo che ci sia un solo&nbsp;Dio per la grazia del quale viviamo e moriamo... Ma come&nbsp;Dio ha dato alle nostre mani cinque dita, così ha offerto&nbsp;agli uomini diverse vie. A voi ha dato le Scritture, e voi&nbsp;non ve ne curate punto; a noi gli stregoni, e noi facciamo&nbsp;ciò che costoro dicono, e viviamo in pace ». Se il racconto&nbsp;di Marco è fedele, Kubilai era andato più in là: « Sono&nbsp;quattro profeti che sono adorati, e ai quali fa reverenza&nbsp;tutto il mondo », avrebbe detto il Gran Khan ai Polo: i&nbsp;Cristiani che adorano Gesù, i Saraceni Maometto, i Giudei Mosè, i Buddisti il Buddha. « ...E io faccio onor e reverenza a tutti quattro, cioè a quello eh’è il maggiore e&nbsp;più vero, e quello prego che m’aiuti. »<sup>3</sup> Insomma, una&nbsp;vera e propria « roulette russa » religiosa: uno dei quat-</font></p>
<p><font style="font-size:small;font-family:Sylfaen, serif;font-style:italic;"><sup>3</sup> II Milione,</font><font style="font-size:small;font-family:Sylfaen, serif;"> trad. </font><font style="font-size:small;font-family:Sylfaen, serif;font-variant:small-caps;">Benedetto, </font><font style="font-size:small;font-family:Sylfaen, serif;">p. 112. Il brano figura soltanto nel-l’ed. del </font><font style="font-size:small;font-family:Sylfaen, serif;font-style:italic;">Milione</font><font style="font-size:small;font-family:Sylfaen, serif;"> curata da G.B. </font><font style="font-size:small;font-family:Sylfaen, serif;font-variant:small-caps;">Ramusio.</font></p>
<p><font style="font-size:medium;font-family:Sylfaen, serif;">55</font></p>
</body>
</html>