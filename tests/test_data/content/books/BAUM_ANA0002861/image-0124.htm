<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">metro e mezzo. Canali di irrigazione permettono di coltivare il suolo argilloso a grano, sesamo, orzo e frutti celebratissimi, le more, le mandorle, le albicocche, i famosi meloni; e il cotone, usato anche per i semi dai quali si&nbsp;spreme l’olio, per gli arbusti con i quali ci si riscalda, e&nbsp;con gli avanzi si cibano le greggi. Marco trova la valle&nbsp;« bellissima », loda mandorli e pistacchi, frutti e granaglie,&nbsp;di cui a Taican (l’odierna Taloqan) si tiene tuttora « grande mercato ». Ancora oggi, sempre a Taloqan, pazienti asi-nelli trasportano il salgemma cavato dagli enormi giacimenti situati a sud della cittadina: così duro che, dice&nbsp;Marco, occorrono grossissimi picconi di ferro per estrarlo.&nbsp;L’entusiasmo di Marco alla vista di tanto sale (« è in tanta abbondanza che ce ne sarebbe abbastanza per tutta quanta la terra fino alla fine del mondo ») non deve meravigliare. Al sale, la sua città natia doveva moltissimo: Venezia aveva costruito sul monopolio del sale una parte notevole delle sue fortune economiche, per il sale aveva devastato due volte Comaccbio, per le saline aveva conquistato Capodistria, per altre saline ancora entrerà presto&nbsp;in fiera lotta con Padova... Forse Marco non lo sapeva,&nbsp;ma noi lo sappiamo già: i suoi antenati remoti erano proprietari o comproprietari di saline nella laguna, dalla parte&nbsp;di Chioggia. Di là, le saline arrivavano quasi fino all’isola&nbsp;di San Giorgio Maggiore.</font></p>
<p><font style="font-size:medium;font-family:Sylfaen, serif;">Prima di Keshm, grosso borgo dove impressionanti ponti sospesi su un affluente del fiume Kotchka portando&nbsp;a villaggi isolati che servono da quartieri d’inverno ai pastori, le mulattiere che salgono a Farkhar conducono a quello che, prima delle vicende del 1978, veniva definito un&nbsp;paradiso per i pescatori di trote di torrente. Anche Marco&nbsp;parla di pesci delicati e pregiati. Siamo nel Badakhshan, il&nbsp;</font><font style="font-size:medium;font-family:Sylfaen, serif;font-style:italic;">Balascian</font><font style="font-size:medium;font-family:Sylfaen, serif;"> di Marco. Per quel ragazzo di città trascinato in&nbsp;un viaggio eterno per strade impervie, ora bollenti, ora&nbsp;gelide, aspre montagne e deserti impraticabili, depressioni&nbsp;salmastre e sabbie desolate, è il Paradiso terrestre. Nono-</font></p>
<p><font style="font-size:medium;font-family:Palatino Linotype, serif;">125</font></p>
</body>
</html>