<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">« questo Barca [cioè Berke] fece a messer Niccolò e a messer Matteo grande onore e moltissimo si rallegrò della loro venuta » e che « i due fratelli gli donarono tutte&nbsp;le gioie che avevano portato e Barca le accettò molto volentieri e gli piacquero oltremodo. In compenso fece dar&nbsp;loro il doppio di quello che le gioie valevano ». L’affare,&nbsp;dunque, era assai ben riuscito; e non mette proprio conto&nbsp;di affannarsi, come ha fatto qualcuno, a spiegare con ragioni di prestigio o di rispetto umano il fatto che una&nbsp;transazione commerciale venisse travestita da scambio di&nbsp;cortesie tra personaggi d’alto livello, dal momento che&nbsp;abbiamo visto come i Mongoli dell’Orda d’Oro non si fidassero delle compravendite in valuta e preferissero grandemente gli scambi o i baratti. Ciò che sorprende assai&nbsp;più della larghezza con la quale Berke Khan aveva pagato&nbsp;i gioielli vendutigli dai due mercanti veneziani è il fatto,&nbsp;riferito da Marco, che quelle gioie Berke « le mandò a&nbsp;legare in più luoghi e furono legate assai bene ». O non&nbsp;aveva scritto, quattordici anni prima, fra Giovanni da&nbsp;Pian del Carpine che « orefici ed altri bravi artigiani »&nbsp;non avevano proprio nulla da guadagnare alla corte dei&nbsp;</font><font style="font-size:medium;font-family:Sylfaen, serif;font-style:italic;">khan</font><font style="font-size:medium;font-family:Sylfaen, serif;"> mongoli? Certamente, in quel mondo singolare di&nbsp;tendopoli semoventi qualcosa era cambiato. Già fra Guglielmo da Rubruck aveva trovato, nel 1254, a Karakorum, in fondo all’impero della steppa, un orafo francese,&nbsp;anzi, parigino, Guglielmo Buchier o Boucher, tenuto in&nbsp;grandissima considerazione dal Gran Khan Mongke e incaricato di importanti lavori di cui riparleremo. Forse, anche, un riflesso delle culture più progredite con le quali&nbsp;i Mongoli erano venuti a contatto senza riuscire a distruggerle, aveva in qualche misura raggiunto l’Orda d’Oro; si&nbsp;è pensato che la conversione al Corano avesse potuto facilitare la venuta di artefici musulmani.</font></p>
<p><font style="font-size:medium;font-family:Sylfaen, serif;">3. Alcune delle molte redazioni in cui il testo del libro di Marco Polo è giunto fino a noi tengono a precisare</font></p>
<p><font style="font-size:medium;font-family:Times New Roman, serif;">32</font></p>
</body>
</html>