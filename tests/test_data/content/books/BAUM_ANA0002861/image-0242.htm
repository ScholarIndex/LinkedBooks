<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Ed ecco spuntare in vetta ad un colle l’armata del Gran Khan, in vista dell’attendamento del ribelle. Con&nbsp;gran leggerezza, Nayan non aveva mandato in giro pattuglie esploranti, né aveva istituito osservatori, né posti di&nbsp;blocco. Lui e i suoi erano « perfettamente tranquilli, come&nbsp;quelli che erano lontani le mille miglia dal pensare che un&nbsp;esercito potesse piombare su di loro »; attorno al campo&nbsp;non c’erano nemmeno le sentinelle.</font></p>
<p><font style="font-size:medium;font-family:Sylfaen, serif;">I quattro elefanti del Gran Khan, corazzati di cuoio bollito durissimo, reggevano, al posto del padiglione, una&nbsp;specie di fortino di legno guardato da arcieri e balestrieri,&nbsp;col soffitto di drappo d’oro e di seta. In cima sventolava,&nbsp;altissima perché tutti potessero vederla, l’insegna del potere supremo, il vessillo imperiale con le immagini del&nbsp;sole e della luna. Agli ordini del sovrano, le ali del suo&nbsp;esercito avvilupparono quello di Nayan; c’erano innumerevoli arcieri a cavallon e ad ogni colonna di cavalieri era&nbsp;aggregato un contingente di fanti armati di spada e di una&nbsp;corta lancia pronti a balzare in groppa dietro ai cavalieri&nbsp;appena questi prendevano il galoppo. Il compito di questi&nbsp;precursori delle truppe autotrasportate era di ammazzare&nbsp;i cavalli nemici.</font></p>
<p><font style="font-size:medium;font-family:Sylfaen, serif;">Mentre la manovra si sviluppava, Nayan, strappatosi dalle braccia dell’amata, aveva ordinato le proprie schiere.&nbsp;Ci fu un momento di attesa; dalle due parti giungevano&nbsp;il suono delle zampogne e degli strumenti a corda, i canti&nbsp;dei soldati. Poi, ad un tratto, si udì il cupo rimbombo dei&nbsp;tamburi del Gran Khan. Era il segnale dell’attacco. Benché colti di sorpresa, gli uomini di Nayan, affezionati al&nbsp;loro signore, si battevano bene, ma a segnare la sconfitta&nbsp;del ribelle non ci volle più di una mattinata. Nayan aveva&nbsp;tentato la fuga, ma fu catturato. Per ordine del Gran Khan,&nbsp;fu avvolto strettamente in un tappeto e sballottato a morte. Era la stessa fine che Hulagu aveva riserbato al califfo,&nbsp;dopo la presa di Baghdad. Kubilai aveva condannato il&nbsp;cugino senza vederlo, per timore di lasciarsi strappare una</font></p>
<p><font style="font-size:medium;font-family:Sylfaen, serif;">243</font></p>
</body>
</html>