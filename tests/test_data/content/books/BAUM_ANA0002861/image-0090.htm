<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:AngsanaUPC, serif;">VII.</font></p>
<p><font style="font-size:large;font-family:AngsanaUPC, serif;">IL GRANDE VIAGGIO: TRA ANATOLIA E IRAN</font></p>
<p><font style="font-size:large;font-family:AngsanaUPC, serif;">1. Nonostante il clima mefitico, la Cilicia, a Marco, non dispiacque. C’era abbondanza di tutto: dalla caccia&nbsp;e daH’allevamento si ricavavano le pelli ed i cuoi che costituivano, assieme alla lana, al pelo di capra e alla seta, i&nbsp;prodotti più pregiati della Piccola Armenia, dove, oltre&nbsp;Laiazzo, fiorivano Korykos col suo grande castello, Mami-stra e Adana, situate più all’interno ma collegate al mare&nbsp;da fiumi navigabili, così come Tarso, la patria dell’apostolo&nbsp;Paolo. La capitale, Sis, non era sulla via delle carovaniere;&nbsp;il che non aveva impedito ad un luogotenente di Qalawun&nbsp;di metterla a ruba e a sacco incendiando la cattedrale e&nbsp;uccidendo migliaia di cittadini.</font></p>
<p><font style="font-size:large;font-family:AngsanaUPC, serif;">Re Leone III governava « con saggezza ». Il figlio di Hethum I faceva quel che poteva, e la Piccola Armenia&nbsp;camperà ancora cent’anni, anni fortunosi (Laiazzo sarà distrutta e ricostruita due volte) ma con fasi abbastanza prospere. La catastrofe che sopraggiungerà nel 1375 priverà&nbsp;per sempre gli Armeni di una patria indipendente, anche&nbsp;se la cultura armena ed il cristianesimo armeno riusciranno&nbsp;a sopravvivere contro tutto e contro tutti. Il giudizio&nbsp;sprezzante di Marco nei confronti degli Armeni di Cilicia&nbsp;(« In antico i gentiluomini vi erano valorosi e guerrieri;&nbsp;ora sono deboli e vili, senz’altra bontà fuorché quella di&nbsp;essere gran bevitori ») può coinvolgere l’aristocrazia rissosa, intrigante e corrotta, non certo il popolo armeno,&nbsp;sopravvissuto proprio grazie alla sua ostinata tenacia, alla&nbsp;sua laboriosità, al suo attaccamento alla propria identità.</font></p>
<p><font style="font-size:large;font-family:AngsanaUPC, serif;font-weight:bold;">91</font></p>
</body>
</html>