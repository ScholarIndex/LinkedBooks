<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">che adesso; anche perché i grandi scafi, come la famosa nave </font><font style="font-size:medium;font-family:Sylfaen, serif;font-style:italic;">Roccaforte</font><font style="font-size:medium;font-family:Sylfaen, serif;"> che, nel 1264, era riuscita per un vero&nbsp;miracolo a sfuggire a un’imboscata genovese raccogliendo&nbsp;nel proprio ventre capace gran parte del carico delle altre&nbsp;imbarcazioni coinvolte nello scontro, erano piuttosto rari.&nbsp;Al tempo dell’imbarco dei tre Polo, ce n’era giusto un&nbsp;altro paio: la </font><font style="font-size:medium;font-family:Sylfaen, serif;font-style:italic;">Santa Maria,</font><font style="font-size:medium;font-family:Sylfaen, serif;"> quasi gemella della </font><font style="font-size:medium;font-family:Sylfaen, serif;font-style:italic;">Roccaforte&nbsp;</font><font style="font-size:medium;font-family:Sylfaen, serif;">(erano lunghe entrambe circa 38 metri, per 14 di larghezza), e la </font><font style="font-size:medium;font-family:Sylfaen, serif;font-style:italic;">San Nicolò,</font><font style="font-size:medium;font-family:Sylfaen, serif;"> un pochino più piccola, recentemente&nbsp;catturata dai Genovesi.</font></p>
<p><font style="font-size:medium;font-family:Sylfaen, serif;">All’epoca dell’imbarco dei Polo, con Genova era stata fatta pace. Ma non per questo era cessata l’abitudine, già antica e destinata a durare a lungo, dei viaggi organizzati, dei convogli, le cosiddette </font><font style="font-size:medium;font-family:Sylfaen, serif;font-style:italic;">mude</font><font style="font-size:medium;font-family:Sylfaen, serif;"> che comprendevano&nbsp;in prevalenza galere, ma anche navi a vela, con la scorta&nbsp;di galee militari (ma anche a bordo di quelle mercantili i&nbsp;marinai andavano armati, ed anche i mercanti erano obbligati, in caso di attacco, a partecipare alla difesa) o delle&nbsp;varianti di naviglio più aggressivo e scattante, le veloci&nbsp;</font><font style="font-size:medium;font-family:Sylfaen, serif;font-style:italic;">sagittede</font><font style="font-size:medium;font-family:Sylfaen, serif;"> o </font><font style="font-size:medium;font-family:Sylfaen, serif;font-style:italic;">saettìe,</font><font style="font-size:medium;font-family:Sylfaen, serif;"> a cinquanta remi, i </font><font style="font-size:medium;font-family:Sylfaen, serif;font-style:italic;">galeoni,</font><font style="font-size:medium;font-family:Sylfaen, serif;"> che di remi&nbsp;ne avevano ottanta e imbarcavano non meno di centoquin-dici uomini.</font></p>
<p><font style="font-size:medium;font-family:Sylfaen, serif;">In tempo di pace, i convogli partivano, di regola, due volte l’anno: in primavera, per lo più sotto Pasqua, ed ai&nbsp;primi dell’autunno. Quest’ultima partenza era frequentemente anticipata alla metà di agosto o ai primi di settembre. Il carico e la partenza erano avvenimenti di grandissima importanza e di frenetica attività: c’erano, addirittura, personaggi ufficiali che chiedevano la sospensione dai&nbsp;propri incarichi politici per poter attendere alla massa di&nbsp;affari che coincideva con quelle operazioni. Finalmente,&nbsp;navi e galere partivano, a piccolissima velocità, e navigavano tutte assieme, trenta, quaranta imbarcazioni, fino&nbsp;quasi allo sbocco dell’Adriatico nello Ionio, dove si dividevano a gruppetti di sei, otto, dieci, dodici: la « </font><font style="font-size:medium;font-family:Sylfaen, serif;font-style:italic;">muda&nbsp;</font><font style="font-size:medium;font-family:Sylfaen, serif;">di Romania » che andava a Costantinopoli, quella di Pu-</font></p>
</body>
</html>