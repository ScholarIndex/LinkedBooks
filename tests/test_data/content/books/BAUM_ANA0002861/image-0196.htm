<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">cesi »: i Mongoli montavano a cavallo staffati cortissimi, per potersi alzare diritti sui cavalli al momento di lanciare&nbsp;le loro frecce micidiali.</font></p>
<p><font style="font-size:medium;font-family:Sylfaen, serif;font-style:italic;">laci,</font><font style="font-size:medium;font-family:Sylfaen, serif;"> la capitale dello Yunnan, è la Kunming di oggi, celebre durante l’ultima guerra mondiale (era l’aeroporto&nbsp;mediante il quale gli Alleati rifornivano la Cina) e vittima&nbsp;di gravi distruzioni provocate dai bombardamenti giapponesi. Ne aveva già subite altre, e gravi, al tempo della&nbsp;rivolta dei Musulmani che avevano fondato un sultanato&nbsp;autonomo, assoggettato dal governo imperiale cinese nel&nbsp;1872 con l’appoggio e l’aiuto dei Francesi, allora padroni&nbsp;del Tonchino (dai Francesi è stata costruita la spericolata&nbsp;ferrovia che, per monti e valli impervie, congiunge Kunming con Hanoi). Sul Tonchino e sul Laos, Marco poté&nbsp;raggranellare un po’ di notizie prima di rimettersi in viaggio. Fu lungo il percorso di ritorno che ebbe finalmente&nbsp;l’occasione di ammirare lo Yang-tse-kiang in tutta la sua magnificenza. A Yibin, alla confluenza del Min, nel Sse-chuan&nbsp;meridionale, il « grande fiume » ha già alle spalle, dai ghiacciai del Tibet, più di 3.000 chilometri di percorso e oltre&nbsp;5.000 di dislivello. Il Veneziano lo vede pullulare di imbarcazioni cariche di ogni sorta di mercanzie, ma non rileva le difficoltà di quella navigazione, che presentava allora ogni sorta di pericoli, gole, scogli, gorghi e burrasche&nbsp;(fino a pochi anni fa, giunti al cosiddetto « passaggio del&nbsp;Diavolo », i piloti delle giunche “tastavano il polso” all’acqua per cercare di intuirne gli umori sfiorandone cautamente la superficie con la punta delle dita). Non si cura&nbsp;nemmeno di notare la massacrante fatica dell’alaggio dei&nbsp;barconi in risalita, tirati a forza d’uomo proprio come facevano i Veneziani ed i loro vicini sui fiumi veneti, Brenta, Sile, Lemene, Piave, Livenza, dalle origini più remote&nbsp;fino agli anni Quaranta del nostro secolo. Lo colpiscono di&nbsp;più i grandi laghi dove si raccolgono perle sotto severa&nbsp;tutela del monopolio di Stato e dove si pescano pesci prelibati; soprattutto il rischio insolito rappresentato dalle ti-</font></p>
<p><font style="font-size:medium;font-family:Sylfaen, serif;">197</font></p>
</body>
</html>