<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">Costantino, dove, al riparo di un colonnato di forjna ovale come il colonnato berniniano di San Pietro a Roma, si ammiravano i più grandi capolavori della scultura greca. Là&nbsp;erano gli archi di trionfo e le colonne di colui che aveva&nbsp;dato il proprio nome alla città. E di là, con i suoi portici,&nbsp;i suoi negozi e le sue abitazioni di lusso, il corso continuava per la piazza del Tauro, dove si levava altissima la colonna di Teodosio. Piazze ce n’erano tante altre, e archi,&nbsp;ed anche chiese e basiliche, ma due erano le cose più meravigliose. La basilica di Santa Sofia — la Divina Sapienza - si era arricchita, in seicento anni, di reliquie, di croci,&nbsp;di calici, di evangeliari, gli occhi attoniti degli angeli e dei&nbsp;santi di mosaico delle cupole si posavano su ogni sorta di&nbsp;splendori. E, fin dal tempo di Costantino il Grande, ogni&nbsp;imperatore aveva lasciato la propria impronta nel complesso di edifici digradanti verso il mar di Marmara che&nbsp;costituiva la reggia, il Sacro Palazzo. Anche se da quasi un&nbsp;secolo i sovrani risiedevano altrove, il Sacro Palazzo, con&nbsp;i suoi saloni e le sue cappelle, con i suoi tesori d’arte e con&nbsp;i ricordi di una lunghissima vicenda di vittorie e sconfitte,&nbsp;di grandezza e di crudeltà, era celebre in tutto il mondo.</font></p>
<p><font style="font-size:large;font-family:AngsanaUPC, serif;">La capitale sulle rive del Bosforo era stata il centro marittimo e commerciale più attivo di tutto il bacino del&nbsp;Mediterraneo, e il Mediterraneo era il centro dell’universo, sul quale si affacciavano uomini e prodotti dell’Europa&nbsp;cristiana e dell’immenso orbe musulmano e, attraverso lunghi viaggi e complesse mediazioni, anche dell’Africa nera&nbsp;e dell’Asia profonda e remota. Così, anche se i confini dell’impero, estesi, nei tempi passati, dalle rive dell’Eufrate&nbsp;alle sierre di Spagna e dalle Alpi al Sudan, si erano via via&nbsp;sempre ristretti, il richiamo della megalopoli cosmopolita&nbsp;aveva attirato, nel risveglio della vita commerciale europea, i trafficanti, i banchieri, gli armatori, gli uomini d’affari. Ma, negli ultimi secoli, la decadenza si era fatta sentire sempre più, e l’impero era stato costretto ad appoggiarsi all’audacia e allo spirito d’iniziativa degli abitanti di</font></p>
<p><font style="font-size:large;font-family:AngsanaUPC, serif;font-weight:bold;">6</font></p>
</body>
</html>