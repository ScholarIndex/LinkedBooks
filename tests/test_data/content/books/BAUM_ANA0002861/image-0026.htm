<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">sa russa come santo e martire, ma, a buon conto, Giovanni da Pian del Carpine e i suoi compagni avevano creduto&nbsp;bene di chinare rispettosamente il capo dinanzi a quell’im-magine.</font></p>
<p><font style="font-size:medium;font-family:Sylfaen, serif;">Appena otto anni dopo, fra Guglielmo da Rubruck aveva trovato l’Orda d’Oro, se non ingentilita, un poco&nbsp;più smaliziata. A Sarai, la capitale, dove regnava ancora&nbsp;il vecchio Batu, giungevano dalla Cina e dalla Persia panni&nbsp;di seta e stoffe intessute d’oro e cotonate, mentre dalla&nbsp;Russia e dalle terre del Nord arrivavano « pelli preziose&nbsp;mai viste dalle nostre parti ». Era pur vero che l’Orda&nbsp;d’Oro non conosceva ancora altra economia che quella di&nbsp;baratto, basata soprattutto su stoffe, panni e tele: ma&nbsp;quando si mostravano loro le monete d’oro bizantine, i&nbsp;Mongoli le strofinavano con le dita e le annusavano per&nbsp;sentire se per caso non odorassero di rame, evidentemente&nbsp;preoccupati di non farsi imbrogliare. E, quando era stato&nbsp;ammesso nella tenda del gran Batu (c’era entrato anche&nbsp;fra Giovanni da Pian del Carpine, e si era accorto che era&nbsp;una preda di guerra: la tenda del re Béla d’Ungheria, catastroficamente sconfitto Γ11 aprile 1241), aveva potuto&nbsp;notare che, vicino all’ingresso, c’era un banco ornato d’oro,&nbsp;d’argento e di pietre preziose.</font></p>
<p><font style="font-size:medium;font-family:Sylfaen, serif;">Sei anni dopo il ritorno di fra Guglielmo, i fratelli Polo avevano pensato proprio a questa merce, di poco volume e di grande valore, per il rilancio della propria attività commerciale. Batu era morto nel 1255, e, dopo due&nbsp;anni di regno dei suoi due figli morti senza eredi era salito&nbsp;al trono suo fratello, Berke Khan. Costui aveva invaso&nbsp;Polonia e Lituania distruggendo Cracovia; ma rispetto al&nbsp;fratello, le cui gesta avevano fatto tremare l’Europa, rappresentava una nuova generazione, anche se non molto indulgente nei confronti dei principati russi, ucraini e galiziani sui quali dominava. D’altra parte, i Polo avevano liquidato il fondaco di Costantinopoli, convertendone il ricavato in pietre preziose, già prima di lasciare la capitale</font></p>
<p><font style="font-size:small;font-family:Microsoft Sans Serif, sans-serif;">27</font></p>
</body>
</html>