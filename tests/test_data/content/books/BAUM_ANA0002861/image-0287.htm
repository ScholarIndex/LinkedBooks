<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">barbari </font><font style="font-size:medium;font-family:Sylfaen, serif;font-style:italic;">»,</font><font style="font-size:medium;font-family:Sylfaen, serif;"> ma buoni cacciatori, come sapevano i Mongoli che li derubavano spesso e volentieri.</font></p>
<p><font style="font-size:medium;font-family:Sylfaen, serif;">Dell’Orda d’Oro, invece, erano tributari tutti i principi russi, ma la Russia, secondo le notizie giunte a Marco, « non era terra di commercio », benché si trovassero anche là molte e bellissime pellicce. Vi faceva « il più&nbsp;gran freddo del mondo », e non vi si sarebbe potuto vivere senza le </font><font style="font-size:medium;font-family:Sylfaen, serif;font-style:italic;">stufe,</font><font style="font-size:medium;font-family:Sylfaen, serif;"> sorta di saune dove si rifugiavano gli&nbsp;abitanti a riscaldarsi per sopravvivere. Non era stato il&nbsp;cugino Castello degli Amici, il marito di Maroca Polo,&nbsp;a raccontargli certi particolari un po’ strani, un po’ goliardici: come i Russi facessero la birra col miglio e ne facessero, in certe loro osterie, monumentali bevute che chiamavano </font><font style="font-size:medium;font-family:Sylfaen, serif;font-style:italic;">straviza,</font><font style="font-size:medium;font-family:Sylfaen, serif;"> e duravano giornate intere. Durante&nbsp;quelle ore non era permesso alle donne di uscire. Perciò&nbsp;le domestiche infilavano grosse spugne sotto di loro, affinché, senza che nessuno se ne avvedesse, potessero re </font><font style="font-size:medium;font-family:Sylfaen, serif;font-style:italic;">soulager</font><font style="font-size:medium;font-family:Sylfaen, serif;"> e vuotar la vescica senza suscitare la collera dei loro&nbsp;stravizianti mariti e padri. Valevano assai poco, come padri, quei Russi del Duecento, se è vero quel che Marco&nbsp;racconta di aver sentito dire: davano i figli in garanzia,&nbsp;anzi, addirittura in conto agli osti in cambio di infinite&nbsp;misure di quella che sembra, dalla descrizione, una pessima nauseabonda cervogia, certamente molto peggiore&nbsp;della vodka tuttora imperante nell’Olimpo alcolico slavo.</font></p>
<p><font style="font-size:medium;font-family:Sylfaen, serif;">Un altro aneddoto russo raccontato da Marco sembra anticipare spregiudicatezze da Boccaccio e stramberie da Bandello. È la storia della russa che, all’uscita da una&nbsp;</font><font style="font-size:medium;font-family:Sylfaen, serif;font-style:italic;">straviza</font><font style="font-size:medium;font-family:Sylfaen, serif;"> particolarmente lunga e copiosa, si era accosciata&nbsp;per una necessità alla quale la spugna non aveva fatto a&nbsp;tempo a sopperire; e si era trovata artigliata, agganciata&nbsp;al suolo da una irragionevole morsa di ghiaccio. La quale&nbsp;morsa di ghiaccio aveva imprigionato in una posizione&nbsp;disgustosa, più ancora che imbarazzante, quel poveromo&nbsp;del marito, accorso a soccorrerla nella vana illusione che&nbsp;il fiato caldo potesse servire a sgelare ciò che era gelato.</font></p>
<p><font style="font-size:medium;font-family:Sylfaen, serif;">288</font></p>
</body>
</html>