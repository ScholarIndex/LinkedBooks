<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">dici festeggiamenti di rito<sup>4</sup>. Ma, a pianterreno di quella che era residenza dogale, sede delle assemblee costituzionali e palazzo di giustizia, c’erano bottegucce e abitazioni&nbsp;di povera gente. Più tardi, da queste aree ricavate in gran&nbsp;parte da quelle che, un tempo, erano state le scuderie, si&nbsp;ricaveranno altri uffici, magazzini, prigioni.</font></p>
<p><font style="font-size:medium;font-family:Sylfaen, serif;">Al centro della facciata della basilica spiccava la famosa quadriga, portata da Costantinopoli dopo la conquista, simbolo orgoglioso di vittoria e di potenza. La « basilica d’oro » scintillava, come adesso, di mosaici; al di là del bacino di San Marco, nereggiavano, diritti come colonne, i cipressi dell’isola di San Giorgio Maggiore.</font></p>
<p><font style="font-size:medium;font-family:Sylfaen, serif;">Tutto ciò, per i Polo, non doveva rappresentare alcuna novità. Le novità erano, se mai, nei fatti, peraltro, probabilmente, già appresi per viaggio: come a Lorenzo&nbsp;Tiepolo, morto il 15 agosto 1275, fosse succeduto Jacopo Contarmi, e, all’abdicazione del Contarini, nel 1280,&nbsp;Giovanni Dandolo, al quale molti, a Venezia, avrebbero&nbsp;voluto veder succedere un personaggio popolare come&nbsp;Jacopo Tiepolo juniore, il figlio di Lorenzo, mentre, in&nbsp;un’atmosfera di alta tensione per il latente conflitto fra&nbsp;i </font><font style="font-size:medium;font-family:Sylfaen, serif;font-style:italic;">grandi</font><font style="font-size:medium;font-family:Sylfaen, serif;"> e i </font><font style="font-size:medium;font-family:Sylfaen, serif;font-style:italic;">popolari,</font><font style="font-size:medium;font-family:Sylfaen, serif;"> era riuscito eletto un esponente delle&nbsp;grandi famiglie, Pierazzo Gradenigo, già podestà di Capodistria. Prima della sua elezione, i tre capi della Quaran-tia, o Consiglio di Quaranta, avevano presentato una proposta di riforma del Maggior Consiglio, ma la cosa non&nbsp;aveva ancora avuto seguito. Un notevole malessere, comunque, gravava sulla città, e coinvolgeva specialmente&nbsp;le </font><font style="font-size:medium;font-family:Sylfaen, serif;font-style:italic;">arti</font><font style="font-size:medium;font-family:Sylfaen, serif;"> e gli artigiani; d’altra parte, lo stato di continua&nbsp;emergenza imposto dalle tensioni internazionali e, soprattutto, dalla ripresa del conflitto con Genova imponeva&nbsp;una compattezza che, sola, poteva garantire la sopravvivenza in un mondo fondamentalmente ostile.</font></p>
<p><font style="font-size:small;font-family:Sylfaen, serif;">’E. </font><font style="font-size:small;font-family:Sylfaen, serif;font-variant:small-caps;">Bassi, </font><font style="font-size:small;font-family:Sylfaen, serif;font-style:italic;">On’architettura corale,</font><font style="font-size:small;font-family:Sylfaen, serif;"> in AA.VV., </font><font style="font-size:small;font-family:Sylfaen, serif;font-style:italic;">Il Palazzo Ducale di Venezia,</font><font style="font-size:small;font-family:Sylfaen, serif;"> Torino 1971, pp. 29 ss.</font></p>
<p><font style="font-size:large;font-family:AngsanaUPC, serif;">306</font></p>
</body>
</html>