<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Dalla Mongolia alle terre dei Kerait e dei Naiman, tra il fiume Orkhon e i monti Aitai, poi in quelle dei&nbsp;Tanguti dello Hsi Hsia, sulle rive del fiume Giallo, in&nbsp;Manduria, in Corea, nell’impero dei Chin, che occupava&nbsp;tutta la Cina settentrionale, le conquiste di Gengis Khan&nbsp;e dei suoi luogotenenti si erano allargate a macchia d’olio,&nbsp;sçnza che nessuno riuscisse ad arrestarlo. Erano penetrati nel regno dei Turchi Uighur nell’attuale Asia centrale sovietica, avevano invaso l’Afghanistan e la Persia, erano giunti alle pendici del Caucaso devastando la&nbsp;Georgia e l’Aserbaigian, e (l’anno in cui avevano saccheggiato Soldaia) avevano sbaragliato, sulle rive del fiume Kalka, nei pressi del mare d’Azov, un grande esercito russo. Alla morte di Gengis Khan, nel 1227, il&nbsp;suo impero si estendeva dal Pacifico al Volga, dall’oceano&nbsp;Indiano alla Siberia. Ma l’espansione mongola non si era&nbsp;arrestata con la sua fine. Quattro anni dopo, i guerrieri&nbsp;della steppa avevano ripreso l’avanzata. Erano riapparsi&nbsp;in Russia, avevano distrutto Riazan e Susdal, Mosca e&nbsp;Jaroslav. Poi si erano avventati sull’Ucraina: nell’autunno 1240, Batu, nipote di Gengis Khan, aveva saccheggiato&nbsp;e incendiato la santa città di Kiev. Di là, l’orda era piombata sull’Ungheria, aveva investito l’Austria, la Croazia, la&nbsp;Serbia, si era affacciata sull’Adriatico a Spalato e a Cattaro.&nbsp;Dio sa fin dove si sarebbe spinta se non fosse sopraggiunta, con la notizia della morte di Ogodei, figlio e successore di Gengis Khan, la convocazione dei capi all’assemblea&nbsp;generale </font><font style="font-size:medium;font-family:Sylfaen, serif;font-style:italic;">(kuriltay)</font><font style="font-size:medium;font-family:Sylfaen, serif;"> che doveva eleggere colui che, a sua&nbsp;volta, avrebbe dovuto succedergli nel potere supremo su&nbsp;tutto il popolo mongolo.</font></p>
<p><font style="font-size:medium;font-family:Sylfaen, serif;">Il segreto di tante vittorie risiedeva in parte notevole nella sconcertante tattica appresa in lunghi secoli di caccia&nbsp;agli animali selvaggi della steppa. Saldi in groppa ai cavalli, arcieri infallibili, capaci di colpire mortalmente un bersaglio a quattrocento metri di distanza, avanzavano al galoppo sfrenato a ondate successive, lanciavano le loro frec-</font></p>
<p><font style="font-size:medium;font-family:Sylfaen, serif;">17</font></p>
</body>
</html>