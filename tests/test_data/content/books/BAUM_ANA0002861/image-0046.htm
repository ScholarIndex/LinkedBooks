<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">la flotta genovese era stata disfatta, sempre nelle acque acritane, dall’armata veneziana. Era dalla metà del secolo&nbsp;che la concorrenza tra le due città marinare si era inasprita; le vicende di Acri avevano recato un grave colpo al&nbsp;potente Comune ligure, ma, di rimbalzo, avevano provocato l’alleanza tra Genova e Michele Paleólogo ed il crollo dell’impero latino d’Oriente. Quest’ultimo evento, indipendentemente dalle vicende private dei Polo, doveva&nbsp;essere stato accolto a Venezia con grande rabbia: oltre&nbsp;allo smacco e ai danni subiti, c’erano le notizie orrende&nbsp;giunte da Costantinopoli, l’accecamento dei Veneziani che&nbsp;non erano riusciti a fuggire, la sorte di molti di coloro che&nbsp;erano riusciti ad imbarcarsi sulle navi di Marco Grade-nigo e allontanarsi da Bisanzio, ma avevano subito gravi&nbsp;patimenti nel tragitto tra Costantinopoli e Negroponte&nbsp;(nella fretta, erano state imbarcate provviste insufficienti,&nbsp;e molti erano morti di fame e di sete).</font></p>
<p><font style="font-size:large;font-family:AngsanaUPC, serif;">Nell </font><font style="font-size:medium;font-family:Trebuchet MS, sans-serif;font-style:italic;">’entourage</font><font style="font-size:large;font-family:AngsanaUPC, serif;"> di casa Polo, tutti questi eventi dovettero certamente essere commentati; né dovette mancare la soddisfazione nell’apprendere che i Genovesi ne avevano nuovamente buscate dall’armata veneziana a Sette-pozzi, nell’Egeo, e che, nel 1264, Michele Paleólogo, scontento dei suoi alleati, aveva riaperto i negoziati per una&nbsp;tregua con Venezia, sottoscritta poi il 4 ottobre 1265. Ma,&nbsp;senza dubbio, tra i tanti avvenimenti di quel turbinoso&nbsp;periodo, due soprattutto sono quelli che possono aver colpito più degli altri un ragazzo tra i tredici e i quattordici&nbsp;anni com’era Marco nel 1268: la morte del doge Ranieri&nbsp;Zen e le vicende che accompagnarono l’elezione del suo&nbsp;successore, Lorenzo Tiepolo, colui che aveva trionfato sui&nbsp;Genovesi ad Acri.</font></p>
<p><font style="font-size:large;font-family:AngsanaUPC, serif;">Benché non disdegnasse affatto le attività mercantili, anzi, benché fosse un ricchissimo uomo d’affari, Ranieri Zen&nbsp;era stato, anche lui, un brillante ammiraglio. La sua elezione, avvenuta nel 1253, dopo la morte di Marino Moro-sini, era stata l’occasione di nuove limitazioni dei poteri</font></p>
</body>
</html>