<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;font-style:italic;">Leader</font><font style="font-size:medium;font-family:Times New Roman, serif;"> di questo gruppo di faziosi era un gentiluomo ricco e vanesio (si faceva chiamare « il gran cavaliere ») discendente da dogi famosi e ancora ricordati con affetto dal popolo veneziano. Si chiamava Baiamonte Tiepolo. Al suo fianco erano i Querini del ramo più ricco&nbsp;e potente, la cosiddetta « ca’ Granda ». Ohimè, c’erano&nbsp;anche alcuni Badoer, e, tra loro, almeno due fratelli di&nbsp;Donata, la moglie di Marco Polo.</font></p>
<p><font style="font-size:medium;font-family:Times New Roman, serif;">Mal progettata e peggio condotta da Baiamonte e dai suoi compagni di complotto, l’insurrezione fallì miseramente. Malgrado la partecipazione di alcuni popolani&nbsp;</font><font style="font-size:medium;font-family:Times New Roman, serif;font-style:italic;">grassi</font><font style="font-size:medium;font-family:Times New Roman, serif;"> e di un po’ di plebaglia, cinicamente strumentalizzata dai congiurati, la grande maggioranza del popolo veneziano non aveva aderito: era fin troppo chiaro che non&nbsp;si trattava di « reagire contro un regime totalitario », di&nbsp;« riaprire la strada alla dialettica delle forze, al gioco democratico »<sup>6</sup>, quanto di appoggiarsi alla piazza per dar&nbsp;vita ad un nuovo regime nel quale il « gran cavaliere »&nbsp;ed i suoi nobili complici avrebbero fatto la parte del&nbsp;leone.</font></p>
<p><font style="font-size:medium;font-family:Times New Roman, serif;">Così, il 15 giugno 1310, secondo un vecchio detto veneziano, « Baiamonte passò el ponte » (si trattava del&nbsp;ponte di Rialto) e fu sconfitto. Non fu mandato a morte,&nbsp;come alcuni pesci piccoli: era un pesce grosso, e se la&nbsp;cavò con l’esilio. Così fu per Pietro Badoer, uno dei fratelli di Donata Polo; un altro fratello, Angelo, s’ebbe il&nbsp;divieto di armare navi e di navigare nell’area del dogado,&nbsp;sotto pena di bando perpetuo. Nel guaio furono travolti&nbsp;anche due Polo del ramo di San Geremia, Francesco e&nbsp;Jacobello, entrambi confinati per tradimento dall’Eccelso&nbsp;Consiglio dei Dieci.</font></p>
<p><font style="font-size:medium;font-family:Times New Roman, serif;">Dalla congiura di Baiamonte Tiepolo nasceva, infatti, il famigerato consesso, di fama assai più truculenta di</font></p>
<p><font style="font-size:small;font-family:Times New Roman, serif;">‘ G. </font><font style="font-size:small;font-family:Times New Roman, serif;font-variant:small-caps;">Cracco, </font><font style="font-size:small;font-family:Times New Roman, serif;font-style:italic;">Società e Stato nel Medio Evo veneziano</font><font style="font-size:small;font-family:Times New Roman, serif;">, Firenze 1967, p. 367. L’affermazione ha trovato larga eco negli studi veneziani.</font></p>
<p><font style="font-size:medium;font-family:Times New Roman, serif;">337</font></p>
</body>
</html>