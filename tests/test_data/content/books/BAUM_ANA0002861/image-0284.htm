<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">3. Non sembrava dunque proprio il caso di andare ad imbarcarsi ad Acri, che non esisteva più (svaniva nel&nbsp;racconto degli orrori perpetrati dagli uomini di al-Ashraf&nbsp;il ricordo glorioso dell’incontro con papa Gregorio, della&nbsp;ventata d’avventura che aveva sospinto i tre sulla via di&nbsp;Pechino messaggeri della Cristianità e dell’Occidente), né&nbsp;in nessun altro porto di Siria. Le sorti della guerra avevano mutato anche i rapporti tra Venezia e il sultano&nbsp;d’Egitto, che, adesso, privilegiava Genova. Quanto a La-iazzo, era ancora un porto prospero e operoso, ed il reame d’Armenia sopravviveva ancora, in Cilicia, traccheggiando tra </font><font style="font-size:large;font-family:AngsanaUPC, serif;font-style:italic;">ìlkhan</font><font style="font-size:large;font-family:AngsanaUPC, serif;"> e Mamelucchi, ma la sua situazione interna era più che mai incerta e traballante, nel succedersi&nbsp;dei figli del saggio Leone III su un trono che essi si disputavano senza esclusione di colpi (Hethum II, il primogenito, aveva abdicato nel 1293 in favore del fratello Teodoro III, ma era stato richiamato al potere nel 1294 dai&nbsp;nobili scontenti; frattanto però, un altro fratello, Smbat I,&nbsp;tramava nell’ombra e si preparava a strangolare Teodoro,&nbsp;ad accecare Hethum ed a salire a sua volta al trono nel&nbsp;1296 per esserne cacciato due anni dopo da un altro fratello ancora).</font></p>
<p><font style="font-size:large;font-family:AngsanaUPC, serif;">I tre Polo si mettevano dunque per via alla volta di Trebisonda, sul mar Nero. Là, al momento della conquista di Costantinopoli da parte dei « Latini », nel 1204,&nbsp;era nato un nuovo impero greco, dapprima tributario dei&nbsp;re di Georgia, che ne avevano appoggiato la formazione,&nbsp;poi vassallo dell’imperatore latino d’Oriente, poi dei Turchi Selgiuchidi, poi degli </font><font style="font-size:large;font-family:AngsanaUPC, serif;font-style:italic;">ìlkhan</font><font style="font-size:large;font-family:AngsanaUPC, serif;"> mongoli di Persia. Vi regnava, fin dall’origine, la grande famiglia bizantina dei&nbsp;Comneno, rimasta al suo posto anche dopo che Michele&nbsp;Paleólogo aveva riconquistato Costantinopoli e ricostituito, sia pure su modeste basi territoriali, l’impero bizantino. E Trebisonda era molto frequentata dalle navi mercantili. Erano in maggioranza navi genovesi, ma, negli</font></p>
<p><font style="font-size:large;font-family:AngsanaUPC, serif;font-weight:bold;">285</font></p>
</body>
</html>