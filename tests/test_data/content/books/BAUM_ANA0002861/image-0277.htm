<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">e doveva avere un suo fascino, fatto di esperienza e di avventura ma anche di sfavillante intelligenza, non c’è&nbsp;bisogno di immaginare, come il drammaturgo Eugene&nbsp;O’Neill nel suo </font><font style="font-size:large;font-family:AngsanaUPC, serif;font-style:italic;">Marco Milioni</font><font style="font-size:large;font-family:AngsanaUPC, serif;">, un grande amore tra lui&nbsp;e la « dama » (come Marco stesso la chiama) affidatagli dal&nbsp;Gran Signore in custodia, tutela e difesa.</font></p>
<p><font style="font-size:large;font-family:AngsanaUPC, serif;">Nel bollore fumigante di Hormuz, ai nuovi arrivati giungevano notizie sconcertanti. Arghun era morto. L’ave-va ammazzato una cura di ringiovanimento propinatagli&nbsp;da un bonzo; non era vecchio, ma, inuzzolito dall’imminente arrivo nel, suo </font><font style="font-size:large;font-family:AngsanaUPC, serif;font-style:italic;">harem</font><font style="font-size:large;font-family:AngsanaUPC, serif;"> di una fresca verginella, aveva&nbsp;fatto il passo più lungo della gamba e, per farsi trovare&nbsp;virile e potente, era rimasto stecchito. Nonostante le buone intenzioni e le larghe vedute in politica estera, non&nbsp;era stato un grande monarca. Per quanto fosse giustificata la sua avversione per i musulmani, il cui combattivo&nbsp;fervore religioso minacciava la compattezza e Punita di&nbsp;ciò che restava della confederazione gengiscanide, la sua&nbsp;antipatia per i sudditi, che inclinavano sempre più verso&nbsp;l’Islam, era stata eccessiva. Per mungerli ben bene si era&nbsp;servito di un ministro israelita, Sa’ad ad-Daulah, il quale, proprio come il musulmano Ahmed Fenaketi in Cina,&nbsp;aveva favorito vergognosamente i propri parenti e aveva&nbsp;spremuto fino all’osso la popolazione con un fiscalismo&nbsp;così spietato che, appena sparsa la notizia della morte&nbsp;</font><font style="font-size:large;font-family:AngsanaUPC, serif;font-style:italic;">àeW'ilkhan,</font><font style="font-size:large;font-family:AngsanaUPC, serif;"> era stato ammazzato a furor di popolo. In assenza del figlio maggiore di Arghun, Ghazan, che comandava un esercito alle frontiere del Khorasan, un fratello&nbsp;del morto, di nome Gaikhatu, entrato per primo nella capitale, si era impossessato del trono. Ma non era uomo&nbsp;di tempra adatta a fronteggiare la situazione. Debole, esitante, non aveva osato punire gli assassini di Sa’ad ad-Daulah, né domare i ribelli che avevano acceso qua e là&nbsp;focolai insurrezionali. Per far fronte almeno alla disastrosa&nbsp;situazione economica, non aveva saputo trovare altro che&nbsp;una bella emissione di carta moneta all’uso cinese. Ma gli</font></p>
<p><font style="font-size:large;font-family:AngsanaUPC, serif;">278</font></p>
</body>
</html>