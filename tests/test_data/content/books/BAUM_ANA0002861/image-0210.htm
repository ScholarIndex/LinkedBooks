<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Certo, a Hang-chou, c’erano tanti ricchi che a tavola si trattavano bene anche se le frodi alimentari non erano&nbsp;infrequenti (un contemporaneo sconsigliava l’acquisto della carne di daino perché, in realtà, era spesso carne d’asini&nbsp;o cavalli morti di malattia). I banchetti potevano essere&nbsp;luculliani, fino a duecento pietanze diverse, compresi i succhi della frutta prelibata che Marco aveva visto vendere&nbsp;sulle piazze, papaie, pere, </font><font style="font-size:medium;font-family:Sylfaen, serif;font-style:italic;">li-chi</font><font style="font-size:medium;font-family:Sylfaen, serif;">, il tutto innaffiato da cin-quantaquattro specie di liquori diversi che giustificavano&nbsp;il disinteresse dei Cinesi del Sud per il vino d’uva. Nemmeno il popolino, la povera gente, sembra si nutrisse di&nbsp;porcherie come sembrava a Marco. Certamente al Veneziano non poteva piacere la carne di cane, peraltro consumata raramente, ma il riso, il maiale, il pesce, la trippa e&nbsp;le frattaglie si mangiavano anche nella Venezia del suo&nbsp;tempo. Lui, comunque, non aveva bisogno di mangiare&nbsp;quelle cose « vergognose »; gli amministratori locali, riconfermati dopo la conquista mongola, l’avranno certo invitato a pranzo in qualcuno dei ristoranti regionali citati dalle guide cinesi, o di quelli rinomati per qualche specialità, il porco cotto sotto la cenere del locale davanti al palazzo « Longevità e Compassione », la zuppa di pesce di&nbsp;« Mamma Sung » fuori porta... Si potevano trovare le&nbsp;ostriche cotte con l’acquavite, l’oca alle albicocche, la minestra di grani di loto, il pesce alle prugne, insomma tutto&nbsp;un repertorio da </font><font style="font-size:medium;font-family:Sylfaen, serif;font-style:italic;">nouvelle cuisine</font><font style="font-size:medium;font-family:Sylfaen, serif;"> avanti lettera.</font></p>
<p><font style="font-size:medium;font-family:Sylfaen, serif;">Subito dopo i mercati, l’entusiasmo di messer Marco era stato suscitato dalle cortigiane, che anticipavano di&nbsp;due secoli e mezzo la grande stagione delle loro colleghe&nbsp;</font><font style="font-size:medium;font-family:Sylfaen, serif;font-style:italic;">honorate</font><font style="font-size:medium;font-family:Sylfaen, serif;"> del gran Cinquecento veneziano, le Zaffette, le&nbsp;Veroniche Franco, le Tullie d’Aragona... Quelle di Chin-sai erano numerosissime, e vivevano « sontuosamente </font><font style="font-size:medium;font-family:Sylfaen, serif;font-style:italic;">»,&nbsp;</font><font style="font-size:medium;font-family:Sylfaen, serif;">non in quartieri riservati come a Venezia, dove le prostitute erano confinate nel chiuso del </font><font style="font-size:medium;font-family:Sylfaen, serif;font-style:italic;">Castelletto</font><font style="font-size:medium;font-family:Sylfaen, serif;"> di Rialto,&nbsp;sorta di sinistro girone dantesco di vizio e d’imbrogli, ma&nbsp;in tutta la città, profumate e servite da domestiche in case</font></p>
<p><font style="font-size:medium;font-family:Sylfaen, serif;">211</font></p>
</body>
</html>