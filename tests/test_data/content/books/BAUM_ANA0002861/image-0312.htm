<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">Della vittoria di Laiazzo, Genova non si accontentava affatto. Venezia e Genova, le colonie veneziane e genovesi, l’imperatore Andronico, i convogli dei mercanti, le flotte militari, tutti erano ormai prigionieri del tragico&nbsp;girotondo delle provocazioni e delle ritorsioni. Ruggero&nbsp;Morosini Malabranca, Giovanni Soranzo, gli ammiragli veneziani, insomma, devastavano Caffa e Focea e mettevano a repentaglio i fiorenti mercati genovesi di schiavi e&nbsp;di allume (l’allume aveva, nel Medio Evo, una grande importanza come fissatore nella colorazione delle stoffe: il&nbsp;Genovese Benedetto Zaccaria si era fatto, suU’allume,&nbsp;una fortuna da Rockefeller). Genova mugugnava e preparava la risposta. Intanto, schiumava i mari. Oberto Doria&nbsp;aspettava i Veneziani al varco nel canale di Sicilia: era&nbsp;un nome che metteva spavento, era colui che aveva annientato, alla Meloria, il 6 agosto 1284, la flotta e la potenza marittima di Pisa.</font></p>
<p><font style="font-size:large;font-family:AngsanaUPC, serif;">Intanto, essendo stato eletto arcivescovo di Genova fra Porchetto Spinola dell’ordine dei frati Minori, il Comune genovese aveva eletto ammiraglio generale, « fornito degli ordini diligenti dell’Ufficio di Credenza »<sup>10</sup>, mes-ser Lamba Doria, cugino di Oberto, e aveva affidato al&nbsp;suo comando la bellezza di ottantasette galere. Toccata&nbsp;Djerba, in Tunisia, e Messina, l’armata di Lamba aveva&nbsp;risalito l’Adriatico. Aveva fatto scalo a Curzola, feudo di&nbsp;nobili veneziani discendenti di quel Marsilio Zorzi che&nbsp;abbiamo incontrato </font><font style="font-size:large;font-family:AngsanaUPC, serif;font-style:italic;">bailo</font><font style="font-size:large;font-family:AngsanaUPC, serif;"> in Siria molti decenni prima,&nbsp;e là aveva aspettato l’armata veneziana. La quale, a sua&nbsp;volta, era la più grossa che mai Venezia avesse messo in&nbsp;mare: novantasei galere, più tre legni di sessanta remi.&nbsp;Benché avesse dovuto lasciare tre galere a Djerba e sei&nbsp;ne fossero state disperse da un fortunale, l’ammiraglio</font></p>
<p><font style="font-size:medium;font-family:AngsanaUPC, serif;">'“La narrazione in cod. lat. 4931 della Bibliothèque Nationale di Parigi, ed. G. </font><font style="font-size:medium;font-family:AngsanaUPC, serif;font-variant:small-caps;">Monleone, </font><font style="font-size:medium;font-family:AngsanaUPC, serif;">in AA.VV., </font><font style="font-size:medium;font-family:AngsanaUPC, serif;font-style:italic;">Annali Genovesi dopo Caffaro e i&nbsp;suoi continuatori</font><font style="font-size:medium;font-family:AngsanaUPC, serif;">, I (X della serie degli </font><font style="font-size:medium;font-family:AngsanaUPC, serif;font-style:italic;">Annali),</font><font style="font-size:medium;font-family:AngsanaUPC, serif;"> Genova 1941, pp. 31 ss.</font></p>
<p><font style="font-size:large;font-family:AngsanaUPC, serif;font-weight:bold;">313</font></p>
</body>
</html>