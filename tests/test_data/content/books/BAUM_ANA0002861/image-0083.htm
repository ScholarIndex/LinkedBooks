<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">va già ottenuto franchigie e facilitazioni doganali al tempo in cui sulla Cilicia regnava l’imperatore di Bisanzio, nel 1082.</font></p>
<p><font style="font-size:large;font-family:AngsanaUPC, serif;">Travagliato da discordie religiose e politiche e da risse interne ed esterne, l’antico reame caucasico d’Armenia era crollato sotto i colpi dei Turchi Selgiuchidi poco&nbsp;prima dell’anno della « bolla d’oro » con la quale, per&nbsp;l’appunto, l’imperatore bizantino Alessio Comneno, in cambio dell’aiuto militare contro i Normanni, privilegiava il&nbsp;commercio veneziano in numerose piazze dell’impero tra&nbsp;le quali Mamistra. La Cilicia aveva raccolto numerosi profughi armeni, compreso il capo della Chiesa nazionale, ma&nbsp;era rimasta più o meno saldamente in mano agli imperatori di Bisanzio fino a quando, per un curioso gioco del&nbsp;Fato, la speranza di ricostruirvi uno Stato armeno si era&nbsp;realizzata proprio grazie alla schiacciante vittoria dei Turchi Selgiuchidi sull’imperatore Manuele, a Miriocefalo, nel&nbsp;1176. Allora, attraverso vicissitudini che avevano coinvolto anche il principato crociato d’Antiochia, l’erede dei&nbsp;Rupenidi, una dinastia armena arroccata nelle montagne&nbsp;di Cilicia fin dal 1080 circa, era riuscito a fondare il nuovo regno.</font></p>
<p><font style="font-size:large;font-family:AngsanaUPC, serif;">Nella difficilissima situazione geografica e politica in cui si trovava, Leone II, detto il Grande o il Magnifico,&nbsp;aveva saputo farsi e mantenersi indipendente giocando con&nbsp;abilità tutte le carte di cui via via si era trovato a disporre. Era riuscito a farsi incoronare re nella sua capitale di&nbsp;Sis nel 1198 da un legato papale alla presenza del cancelliere dell’impero germanico e con una corona inviata in&nbsp;dono dall’imperatore di Bisanzio. Alla cerimonia erano stati presenti l’arcivescovo ortodosso di Tarso, il patriarca&nbsp;giacobita di Antiochia e gli ambasciatori del califfo musulmano; la moglie di Leone era una principessa « franca », Sibilla d’Antiochia, e al principe d’Antiochia era stata data in moglie la nipote, Alice. Proprio per spuntarla&nbsp;nell’assicurare al figlio di Alice la successione al princi-</font></p>
<p><font style="font-size:large;font-family:AngsanaUPC, serif;font-weight:bold;">84</font></p>
</body>
</html>