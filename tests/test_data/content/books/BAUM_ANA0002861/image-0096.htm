<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">stamento); furono certamente loro stessi a raccontare a Marco come avessero istituito un servizio di navigazione&nbsp;con navi proprie nel mar Caspio. Dal mar Nero al mar&nbsp;Caspio, i Genovesi avevano dovuto trasportare le imbarcazioni, risalendo, probabilmente, il Don press’a poco fino&nbsp;a Stalingrado e trascinandole di là al Volga per via di terra, una settantina di chilometri almeno (il canale Lenin&nbsp;non era ancora stato scavato). Vi avevano trovato città,&nbsp;seta di buona qualità e molti pesci pregiati, specialmente&nbsp;salmoni e storioni. E, sulla frontiera tra Armenia e </font><font style="font-size:large;font-family:AngsanaUPC, serif;font-style:italic;">Gior-giania,</font><font style="font-size:large;font-family:AngsanaUPC, serif;"> a Baku, nell’Aserbaigian, una straordinaria sorgente, che invece d’acqua buttava olio « in tanta abbondanza&nbsp;che se ne possono caricare cento navi alla volta: olio non&nbsp;usabile come alimento, ma buono per ardere... »<sup>2</sup>. È così&nbsp;che Marco, primo nel mondo occidentale, ci parla del petrolio. Soltanto un dotto lorenese, Gossouin da Metz, aveva appena appena accennato, un secolo innanzi, in un poema, al bitume bollente impiegato dai negromanti persiani&nbsp;per i loro incantesimi.</font></p>
<p><font style="font-size:large;font-family:AngsanaUPC, serif;">Ma a Tabriz, oltre alle pietre preziose ed alle altre mercanzie che confluivano dall’India, dalla Mesopotamia&nbsp;e dal golfo Persico, confluivano le religioni del Medio&nbsp;Oriente. Per quanto ne avesse già visto e saputo per via,&nbsp;il ventaglio delle scelte religiose di popoli diversi si dispiegava a Marco in tutta la sua variegata ampiezza in quella&nbsp;città circondata da giardini pieni di ottimi frutti, dove si&nbsp;lavoravano in abbondanza drappi d’oro e di seta di gran&nbsp;valore e dove si incontravano cristiani monofisiti armeni&nbsp;e siri, cristiani nestoriani, e i seguaci delle antiche religioni persiane, e, in grande maggioranza, i fedeli dell’Islam.&nbsp;Al seguito degli </font><font style="font-size:large;font-family:AngsanaUPC, serif;font-style:italic;">ilkhan</font><font style="font-size:large;font-family:AngsanaUPC, serif;"> erano arrivati, anche, i cultori della&nbsp;religione di Buddha.</font></p>
<p><font style="font-size:large;font-family:AngsanaUPC, serif;">L’impero bizantino aveva visto fiorire le dispute teologiche e, con esse, quelle che imperatori, papi e concili</font></p>
<p><font style="font-size:medium;font-family:AngsanaUPC, serif;font-style:italic;"><sup>2</sup> II Milione,</font><font style="font-size:medium;font-family:AngsanaUPC, serif;"> trad. Benedetto, p. 21.</font></p>
<p><font style="font-size:large;font-family:AngsanaUPC, serif;font-weight:bold;">97</font></p>
</body>
</html>