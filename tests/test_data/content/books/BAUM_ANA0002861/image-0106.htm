<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">quando era arrivato in Mongolia, il Gran Khan non l’aveva nemmeno voluto vedere, si era lagnato perché si erano sprecati dei buoni cavalli per un viaggio inutile e l’aveva&nbsp;fatto ammazzare con tutti i suoi mentre ritornava alle sue&nbsp;rocche ormai in mano agli invasori. Per gli Ismailiti non&nbsp;c’era stata pietà, erano stati in gran parte soppressi, donne e bambini compresi, e i loro remoti discendenti che&nbsp;sopravvivono in India alimentano oggi con i loro tributi&nbsp;gli spassi mondani e le speculazioni fondiarie del loro capo&nbsp;religioso ereditario, l’Agha Khan. Soltanto una frazione&nbsp;della setta, nei castelli di Siria, continuava a ordire le trame di cui, come abbiamo visto, poco mancò non cadesse&nbsp;vittima Edoardo d’Inghilterra. Ma ancora per poco.</font></p>
<p><font style="font-size:large;font-family:AngsanaUPC, serif;">4. A Saveh, Marco racconta di avere ammirato la tomba dei tre Re Magi che - come racconta il Vangelo - erano accorsi ad adorare il bambino Gesù offrendogli oro, argento e mirra. Racconta, anche, di averne viste le salme, « tuttora complete, coi capelli e la barba », ma di non&nbsp;aver potuto raggranellare nessuna notizia su di loro presso gli abitanti della città. La tomba dei Re Magi si venerava anche a Milano, nella basilica di Sant’Eustorgio, e&nbsp;Federico Barbarossa aveva fatto trasportare le loro reliquie a Colonia; ma sui corpi dei santi il Medio Evo non&nbsp;guardava troppo per il sottile. Dalla leggenda che Marco&nbsp;racconta, nel suo libro, a proposito di Melchiorre, Baldassarre e Gaspare (anche lui attribuisce ai tre questi nomi&nbsp;tradizionali), ricaviamo soltanto il suo incontro, nel cuore&nbsp;della Persia, con un’altra religione, quella di Zarathustra&nbsp;e degli adoratori del fuoco. Era una religione che derivava&nbsp;dalle vicende del grande ceppo di umanità che è alle radici&nbsp;di due grandissime civiltà, l’indiana e la persiana, e sul cui&nbsp;nome, in tempi più recenti, sono state fatte sovente affermazioni deliranti e parascientifiche·, gli Ariani.</font></p>
<p><font style="font-size:large;font-family:AngsanaUPC, serif;">Nato probabilmente da una famiglia di sacerdoti all’estremo confine dell’Iran, Zarathustra, o Zoroastro, sa-</font></p>
<p><font style="font-size:large;font-family:AngsanaUPC, serif;font-weight:bold;">107</font></p>
</body>
</html>