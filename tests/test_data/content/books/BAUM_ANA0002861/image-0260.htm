<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">zione) era apparso la prima volta in Cina nel I secolo dopo Cristo. E, dopo l’esperienza vissuta dai messi di&nbsp;Arghun, era l’unica seria possibilità di fare il viaggio. Di&nbsp;farlo, per giunta, con tutto il </font><font style="font-size:medium;font-family:Sylfaen, serif;font-style:italic;">comfort</font><font style="font-size:medium;font-family:Sylfaen, serif;"> possibile, al seguito&nbsp;di un’importante missione ufficiale.</font></p>
<p><font style="font-size:medium;font-family:Sylfaen, serif;">Restava da vincere l’opposizione di Kubilai. A malincuore, il vecchio imperatore si lasciò convincere dalla ragion di Stato invocata dai rappresentanti di Arghun, e diede il suo nulla osta alla partenza dei tre Veneziani. Volle però munirli delle tavole d’oro del comando, che comportavano (come sappiamo) ogni sorta di privilegi e di garanzie, e affidò loro nuove lettere per il papa, per il re di&nbsp;Francia e per altri sovrani cattolici. La missione dei Polo&nbsp;riprendeva al punto dal quale era partita ventisette anni&nbsp;prima. L’ultima udienza segnò il congedo definitivo dal&nbsp;Gran Signore. Non gli restavano più che tre anni da vivere, Era l’anno 1291.</font></p>
<p><font style="font-size:medium;font-family:Sylfaen, serif;">2. La grande comitiva andò a imbarcarsi a </font><font style="font-size:medium;font-family:Sylfaen, serif;font-style:italic;">Zaytun. </font><font style="font-size:medium;font-family:Sylfaen, serif;">Così la chiamavano i naviganti arabi che la frequentavano&nbsp;da un pezzo, tanto che c’era una comunità musulmana con&nbsp;tanto di moschea e di giudice islamico o </font><font style="font-size:medium;font-family:Sylfaen, serif;font-style:italic;">cadì.</font><font style="font-size:medium;font-family:Sylfaen, serif;"> Oggi si&nbsp;chiama Quanzhou, e conserva ancora il ponte colossale&nbsp;costruito con enormi blocchi di granito dai Sung sul fiume Jiujang, lungo più di mezzo chilometro. A Quanzhou&nbsp;c’è anche un cimelio d’eccezione, un intero battello del&nbsp;XIII secolo scoperto nel 1974 con tutto il suo carico di&nbsp;spezie, incenso, cinabro e sostanze medicinali, autentico&nbsp;campionario delle merci che avevano reso la città « grande e nobile », come dice Marco, che la definisce « uno&nbsp;dei porti del mondo nel quale giunge la maggior quantità di mercanzia » (c’erano anche le perle, e c’era il pepe&nbsp;che di là arrivava fino ad Alessandria, dove, sotto la protezione dei Mamelucchi, nemici di Arghun e Kubilai,&nbsp;l’avevano caricato e lo caricheranno i Veneziani).</font></p>
</body>
</html>