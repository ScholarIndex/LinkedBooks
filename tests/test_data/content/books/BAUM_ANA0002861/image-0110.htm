<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Da Kerman, ecco i Polo procedere per sette giornate in una pianura popolatissima e piacevolissima, che riesce&nbsp;difficile da identificare: tra montagne che giungono a più&nbsp;di 4.500 metri ed il deserto di Dasht-e-Lut, Kerman è descritta, oggi, come una delle città peggio situate dell’antico reame dello Scià. Forse passarono per l’oasi di Mahan, forse, camminando in cresta sotto le erte pendici del&nbsp;Hazar e del Kash-Kuh, visitarono Barn, perduta nel suo&nbsp;palmeto, cinta da mura color ocra pallida, fantasma di cittadella, così drammaticamente isolata da essere stata prescelta per ambientarvi un film tratto dal </font><font style="font-size:medium;font-family:Sylfaen, serif;font-style:italic;">Deserto dei Tartari</font><font style="font-size:medium;font-family:Sylfaen, serif;"> del nostro Buzzati. Di là, di discesa in discesa, li vediamo giungere nel Larestan, sulle rive dell’oceano Indiano: là, dove la penisola araba si spinge innanzi e la costa&nbsp;persiana si ritrae nello stretto che separa il golfo Persico&nbsp;dal golfo di Oman e porta ancora il nome del porto scomparso al quale i tre erano diretti nella speranza di imbarcarsi per la Cina, lo stretto di Hormuz.</font></p>
<p><font style="font-size:medium;font-family:Sylfaen, serif;">Clima infernale, anche rispetto a quello di Cilicia: a Bandar Abbas, immersa nelle palme con le gru del suo&nbsp;porto, il termometro segna più di cinquanta gradi all’ombra da primavera ad autunno inoltrato, in un molle madore di serra fumigante, di bagno turco senza requie. L’antica Hormuz sorgeva ad un centinaio di chilometri verso&nbsp;oriente, dov’è oggi, in mezzo ad un altro palmeto del quale si dice che sia uno dei più belli di tutto l’Iran, la cittadina di Minab. Non ne rimane più nulla all’infuori degli&nbsp;avanzi di una fortificazione abbandonata da secoli: la Hormuz dei Polo ha cessato di esistere da circa seicentottan-t’anni, già ai primi del Trecento era migrata sull’isola di&nbsp;Djarom, dove non ha lasciato tracce degne di nota.</font></p>
<p><font style="font-size:medium;font-family:Sylfaen, serif;">All’epoca delle Crociate e negli anni successivi, l’oceano Indiano era luogo di traffici attivissimi, molta parte dei quali confluiva nel golfo Persico, soprattutto in direzione di&nbsp;Baghdad, dove giungevano le spezie d’Oriente e gli altri&nbsp;preziosi prodotti caricati in India, in Indocina, nelle isole</font></p>
<p><font style="font-size:medium;font-family:Sylfaen, serif;">111</font></p>
</body>
</html>