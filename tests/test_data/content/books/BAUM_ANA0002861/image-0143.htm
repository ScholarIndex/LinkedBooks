<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">cata davanti ai piedi. Di là, la « via della seta » procedeva verso Ch’ang-an, la « Roma dell’Asia », che contava già&nbsp;più di due milioni di abitanti nell’anno 754 e, tra loro, oltre cinquemila stranieri, Turchi e Persiani, Arabi e Sogdiani, Mongoli e Armeni, Indiani, Coreani, Malesi, Giapponesi. Nelle sue botteghe si vendevano più di duemila qualità di mercanzie; entro le sue mura c’erano templi taoisti,&nbsp;ebraici e indù, moschee musulmane, chiese nestoriane e&nbsp;manichee e innumerevoli luoghi di culto e monasteri della&nbsp;fede buddista, penetrata gloriosamente attraverso la « porta di giada ».</font></p>
<p><font style="font-size:medium;font-family:Sylfaen, serif;">A Tun-huang, quando vi entrò Marco Polo, salvo qualche Turco cristiano nestoriano e qualche musulmano, non c’erano che « idolatri », Tutti seguaci del Buddha? I riti&nbsp;ai quali i nostri Veneziani si trovarono ad assistere non&nbsp;erano proprio ortodossi, ma piuttosto riferibili all’antica&nbsp;religione cinese sulla quale il buddismo finirà col prevalere sul piano ufficiale proprio sotto il regno di Kubilai.&nbsp;Cinesi, infatti, ce n’erano tanti, funzionari e militari ma&nbsp;soprattutto contadini, così come erano contadini i Tibetani che seguivano più strettamente la forma lamaistica del&nbsp;culto di Buddha. Anche le celebrazioni funerarie, i pranzi&nbsp;ed i festeggiamenti </font><font style="font-size:medium;font-family:Sylfaen, serif;font-style:italic;">presente cadavere</font><font style="font-size:medium;font-family:Sylfaen, serif;"> prima dell’incinerazione rituale, erano d’impronta cinese. Ma le « badie » e&nbsp;i monasteri « in gran numero », « tutti pieni di idoli di&nbsp;svariatissime fogge », erano inequivocabilmente buddisti,&nbsp;e ciò che ne è rimasto ed è pervenuto fino a noi rappresenta tuttora un complesso di eccezionale interesse artistico e storico, anche dopo che i primi fortunati visitatori&nbsp;occidentali giunti dopo i Polo, Stein e Pelliot, hanno fatto&nbsp;man bassa sulle opere d’arte e su gran parte dell’eccezionale biblioteca miracolosamente rimasta nascosta e intatta&nbsp;più di mille anni nelle grotte dei Mille Buddha.</font></p>
<p><font style="font-size:medium;font-family:Sylfaen, serif;">L’anno 366 dell’era cristiana, il monaco Lo-tsun aveva avuto la beatifica visione di mille Buddha assunti&nbsp;in cielo e trionfanti fra le nuvole, e aveva persuaso un</font></p>
</body>
</html>