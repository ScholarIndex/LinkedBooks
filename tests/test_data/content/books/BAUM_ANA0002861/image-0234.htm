<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">era anche un insegnamento che univa la sostanza consolatoria ad una nuova concezione della vita, e per questo aveva conosciuto una diffusione vastissima, ma a prezzo di grandi mutamenti. Il Buddha Shakyamuni<sup>4</sup> era riuscito a&nbsp;raggiungere il </font><font style="font-size:medium;font-family:Times New Roman, serif;font-style:italic;">nirvana,</font><font style="font-size:medium;font-family:Times New Roman, serif;"> cioè l’annullamento : come si sarebbe dunque potuto pregarlo? Ecco nascere la dottrina secondo la quale egli non si era realmente annullato nel </font><font style="font-size:medium;font-family:Times New Roman, serif;font-style:italic;">nirvana</font><font style="font-size:medium;font-family:Times New Roman, serif;"> e rimaneva presente anche se invisibile. I </font><font style="font-size:medium;font-family:Times New Roman, serif;font-style:italic;">Bodhisattva,&nbsp;</font><font style="font-size:medium;font-family:Times New Roman, serif;">cioè gli individui che hanno raggiunto l’illuminazione ma&nbsp;che non si estinguono nel </font><font style="font-size:medium;font-family:Times New Roman, serif;font-style:italic;">nirvana</font><font style="font-size:medium;font-family:Times New Roman, serif;"> per poter aiutare gli&nbsp;altri uomini a raggiungerlo, diventavano, nella devozione&nbsp;popolare, una sorta di divinità capaci di salvare le creature e di beneficarle. L’influsso dei Greci di Battriana aveva portato alla nascita di un’arte che raffigurava ciò che&nbsp;dottrinalmente non sarebbe stato raffigurabile, il Buddha&nbsp;e i </font><font style="font-size:medium;font-family:Times New Roman, serif;font-style:italic;">Bodhisattva·,</font><font style="font-size:medium;font-family:Times New Roman, serif;"> nasceva un vero e proprio </font><font style="font-size:medium;font-family:Times New Roman, serif;font-style:italic;">pantheon</font><font style="font-size:medium;font-family:Times New Roman, serif;"> di&nbsp;immagini, scultura e pittura buddista invadevano l’Asia,&nbsp;penetravano nel bacino del Tarim e ne fiorivano le oasi&nbsp;di innumerevoli meraviglie. E di là, per la « porta di&nbsp;Giada » di Tun-huang, i primi missionari buddisti erano&nbsp;penetrati nella Cina degli imperatori Han.</font></p>
<p><font style="font-size:medium;font-family:Times New Roman, serif;">In Cina, la grande religione asiatica aveva seguito la strada del cosiddetto </font><font style="font-size:medium;font-family:Times New Roman, serif;font-style:italic;">Mahayana,</font><font style="font-size:medium;font-family:Times New Roman, serif;"> il « Grande Veicolo »,&nbsp;una “religione del cuore” che, assai prima della visita dei&nbsp;Polo, aveva assunto ormai un carattere di vera e propria&nbsp;idolatria. Negli anni 842-845, l’eccessiva ricchezza raggiunta dai grandi monasteri aveva provocato una reazione nutrita di spirito xenofobo: 260.000 tra monaci e monache&nbsp;erano stati ridotti allo stato laicale da un decreto imperiale&nbsp;che aveva ordinato la distruzione o la secolarizzazione di&nbsp;4.600 monasteri e di 40.000 templi e cappelle. Al momento dell’invasione mongola, il buddismo cinese, conta-</font></p>
<p><font style="font-size:small;font-family:Times New Roman, serif;"><sup>4</sup> II « Saggio degli Shakyas »: Shakyas era il nome del clan al quale apparteneva la famiglia Gautama, quella del principe Siddhartha, nato dal re Shuddhodana e dalla regina Maya nel parco di Lumbini presso&nbsp;Kapilavastu, capitale del Terai nepalese.</font></p>
</body>
</html>