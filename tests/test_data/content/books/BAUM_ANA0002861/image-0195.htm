<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">in occasione della nascita di un figlio. Non la moglie, la quale, « appena aveva partorito si alzava dal letto e sbrigava tutti i lavori di casa e serviva il marito da mangiare&nbsp;e da bere a letto, come se il bambino l’avesse messo al&nbsp;mondo lui », ma lo sposo, il « barone », come lo chiama&nbsp;Marco, rimaneva a letto dopo il parto quaranta giorni interi col bambino accanto, col pretesto che la moglie aveva&nbsp;già faticato abbastanza a portarlo nove mesi nel ventre.&nbsp;Era l’usanza che gli etnologi chiamano la </font><font style="font-size:medium;font-family:Sylfaen, serif;font-style:italic;">couvade.</font></p>
<p><font style="font-size:medium;font-family:Sylfaen, serif;">Ma già nello Yunnan vero e proprio le razze si mescolavano, come si mescolano tuttora, componendo un singolare mosaico di usanze, di abitudini e di credenze (Marco rileva la generale fiducia negli incantesimi, preferiti alla medicina ufficiale nella cura delle malattie, e il largo uso&nbsp;di sostanze tossiche), così come la fauna, diversa da quella&nbsp;di tutte le regioni sinora visitate dal Veneziano, offriva un&nbsp;nuovo argomento di interesse alla sua spiccata attenzione&nbsp;per tutte le cose della natura: la presenza dei coccodrilli.&nbsp;Veramente, gli alligatori cinesi che tuttora si possono trovare nel bacino dell’alto Yang-tse-kiang sono animali di modeste proporzioni, che raggiungono a stento un metro e mezzo&nbsp;di lunghezza: poca cosa rispetto ai « grandi serpenti » che,&nbsp;secondo Marco, erano « di proporzioni così smisurate da&nbsp;far rimanere di sasso, non dico a vederli, ma al solo sentirne parlare », « lunghi dieci passi, grossi come una grossa botte », con la testa enorme e gli occhi « più grossi di&nbsp;un grosso pane », le zampe armate di unghioni « simili&nbsp;agli artigli dei falchi e dei leoni ». Marco stesso ammette&nbsp;che ce n’erano di più piccoli; è dunque probabile che quelli&nbsp;giganteschi appartenessero ad una sottospecie ora estinta&nbsp;a causa della caccia spietata di cui quei bestioni erano oggetto per cavarne il fiele, venduto ad altissimo prezzo grazie alle virtù terapeutiche che gli si attribuivano. Di fronte ai sauri, passavano in seconda linea i cavalli pregiati che&nbsp;si portavano a vendere in India: gli abitanti dello Yunnan&nbsp;li montavano staffati lunghi, « come presso di noi i Fran-</font></p>
<p><font style="font-size:medium;font-family:Sylfaen, serif;">196</font></p>
</body>
</html>