<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">L’esercito del figlio di Arghun, come s’è detto, occupava il Khorasan, la parte più bella e prospera dell’Iran di allora, la regione dove la civiltà islamica persiana era fiorita con maggior splendore. A Mashhad, il capoluogo, posto in mezzo ad una delle oasi più fiorenti di tutta la Persia, non era ancora stato ricostruito il mausoleo dell’ottavo </font><font style="font-size:medium;font-family:Sylfaen, serif;font-style:italic;">imam</font><font style="font-size:medium;font-family:Sylfaen, serif;"> dell’Islam, Ali ar-Reza, né era stata&nbsp;ancora fabbricata la moschea imperiale del bazar, oggi ridotta ad un portico coperto di maiolica smaltata. Ma a&nbsp;Tus (ora Firdusi), ad una trentina di chilometri, si venerava già quella .che veniva ritenuta la tomba di Harun&nbsp;al-Rashid, il califfo di Baghdad protagonista delle </font><font style="font-size:medium;font-family:Sylfaen, serif;font-style:italic;">Mille e&nbsp;una notte.</font><font style="font-size:medium;font-family:Sylfaen, serif;"> Là presso riposa il poeta che ha dato alla cittadina il suo nome moderno, il grande Firdusi. Tutto ciò,&nbsp;però, doveva significare ben poco per i Polo, così distanti&nbsp;dalla cultura musulmana e, ormai, immersi nello spirito&nbsp;dei conquistatori, i Mongoli, ancora fondamentalmente&nbsp;antimusulmani. I Polo non potevano sapere che 1’antiislamismo dei Mongoli nell’Iran aveva ormai gli anni contati, e che, a segnare in un tempo solo I’islamizzazione&nbsp;definitiva dell’Iran mongolo e il suo distacco dalla confederazione gengiscanide, sarebbe stato proprio Ghazan, diventato </font><font style="font-size:medium;font-family:Sylfaen, serif;font-style:italic;">ilkhan</font><font style="font-size:medium;font-family:Sylfaen, serif;"> a sua volta dopo la deposizione e l’esecuzione di Gaikhatu e la cacciata di un cugino, Baidu, ultimo rappresentante della tendenza buddista della dinastia.&nbsp;Tutto ciò doveva accadere nel novembre dell’anno 1295,&nbsp;contemporaneamente all’arrivo dei Polo a Venezia dopo&nbsp;ventiquattro anni di assenza.</font></p>
<p><font style="font-size:medium;font-family:Sylfaen, serif;">2. La leggenda di Alessandro il Macedone, Alessandro Magno, l’uomo che aveva sconfitto Dario di Persia e raggiunto le rive dell’Indo con le sue armate vittoriose,&nbsp;aveva proprio nel Khorasan uno dei suoi punti di riferimento principali: </font><font style="font-size:medium;font-family:Sylfaen, serif;font-style:italic;">Y Albero Solo.</font><font style="font-size:medium;font-family:Sylfaen, serif;"> Così, del resto, Marco&nbsp;chiamava il Khorasan: il paese dell’Albero Solo. E l’Albero Solo, o </font><font style="font-size:medium;font-family:Sylfaen, serif;font-style:italic;">Albero Secco,</font><font style="font-size:medium;font-family:Sylfaen, serif;"> immenso, con le foglie verdi</font></p>
<p><font style="font-size:medium;font-family:Sylfaen, serif;">da una parte e bianche dall’altra, isolato e visibile da lontano, al limite del deserto, segno supposto del luogo in cui Alessandro aveva sconfitto il Gran Re (così i Greci&nbsp;chiamavano l’imperatore dei Persiani), segnava, secondo&nbsp;alcune leggende, quale più, quale meno antica, qualcuna&nbsp;sgorgata addirittura dalla Bibbia, il limite estremo del&nbsp;mondo conosciuto, e, insieme, il limite di un aldilà che&nbsp;conteneva tutto ciò che v’era di sconosciuto anche oltre&nbsp;il mondo geografico, compresi il Paradiso e l’Inferno. L’Albero Secco era legato ad antiche interpretazioni del libro&nbsp;di Daniele (era l’albero sognato da Nabucodonosor, così&nbsp;alto che toccava il cielo) ed anche dell’Apocalisse e della&nbsp;leggenda dell’Anticristo; lo era anche la Grande Muraglia della Cina, che segnava anch’essa, secondo i viaggiatori musulmani, il limite estremo al di là del quale vivevano Gog e Magog, i popoli misteriosi che si sarebbero&nbsp;scatenati alla fine dei secoli. I tre Polo potevano così vantarsi di aver toccato tutti i margini dell’universo ad Oriente, e di aver compiuto un viaggio che non aveva precedenti conosciuti né nella loro città, né in alcun’altra città&nbsp;o in alcun altro reame di quell’occidente dal quale erano&nbsp;venuti e verso il quale, finalmente, potevano rivolgere i&nbsp;loro passi di eterni viandanti.</font></p>
<p><font style="font-size:medium;font-family:Sylfaen, serif;">Ritornarono da Gaikhatu. Sulla via verso Tabriz poterono probabilmente vedere le fondazioni di quella che, dieci anni dopo, sarebbe stata la capitale degli </font><font style="font-size:medium;font-family:Sylfaen, serif;font-style:italic;">ilkhan</font><font style="font-size:medium;font-family:Sylfaen, serif;"> musulmani, Sultaniyya, presso Qazvin: là Olgiaitu Khoda-bend, fratello e successore di Ghazan, si sarebbe fatto erigere, ai primi del Trecento, una splendida moschea-mausoleo, ancora oggi il vestigio più importante della dominazione mongola nell’Iran, ma i primi lavori li aveva già&nbsp;ordinati Arghun. Gaikhatu ricevette i tre Polo con buona&nbsp;grazia. Con ogni probabilità, voleva togliersi di torno al&nbsp;più presto i tre inviati del capo della dinastia. Diede dunque loro le piastre d’oro del comando: quattro, di tre&nbsp;o quattro libbre Luna, e due delle quattro avevano la te-</font></p><div>
<p><font style="font-size:medium;font-family:Sylfaen, serif;font-weight:bold;">280</font></p></div><br clear="all"/><div>
<p><font style="font-size:medium;font-family:Sylfaen, serif;font-weight:bold;">281</font></p></div><br clear="all"/>
</body>
</html>