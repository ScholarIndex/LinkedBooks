<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">suri all’impero </font><font style="font-size:medium;font-family:Sylfaen, serif;font-style:italic;">khitan</font><font style="font-size:medium;font-family:Sylfaen, serif;"> dei Liao nell’illusione di recuperare Pechino col loro aiuto, ma, riavuta Pechino, aveva reclamato altre terre, si era guastato malamente con gli Jurchet&nbsp;e si era tirato addosso la loro furia. In poco tempo tutta&nbsp;la parte settentrionale dell’impero era andata perduta, compresa la capitale, Kai-feng, l’imperatore pittore era finito&nbsp;prigioniero degli Jurchet nella tundra manciuriana, e l’impero dei Sung, ridotto al bacino dello Yang-tse-kiang e alle&nbsp;regioni di Canton e Fukien, campava pagando pesanti tributi agli Jurchet diventati Chin, gli « imperatori d’oro »&nbsp;che risiedevano a Pechino e regnavano su tutta la Cina del&nbsp;fiume Giallo, il </font><font style="font-size:medium;font-family:Sylfaen, serif;font-style:italic;">Catai</font><font style="font-size:medium;font-family:Sylfaen, serif;"> di Marco Polo.</font></p>
<p><font style="font-size:medium;font-family:Sylfaen, serif;">La civiltà cinese aveva continuato a fiorire nell’impero meridionale dei Sung mentre, alle sue spalle, si addensava e prendeva corpo il mortale pericolo mongolo, con caratteristiche che, per tanti aspetti, sembrano quasi anticipare un’altra fase avanzata e insieme prossima alla disgregazione come quella che stiamo vivendo. Alla raffinatezza&nbsp;artistica e intellettuale, al progresso scientifico e tecnico&nbsp;corrispondeva il disagio che nasceva dall’ipertrofia del commercio, dalla crisi del sistema di governo, dal contrasto&nbsp;tra il consumismo affannoso dei ricchi e la disperazione&nbsp;dei poveri, dall’urbanizzazione che faceva della capitale,&nbsp;Hang-chou, una sorta di Manhattan cinese, mentre nelle&nbsp;campagne, impoverite da una spietata pressione fiscale, i&nbsp;contadini affamati si trasformavano in rapinatori e banditi. Ma, quando i Mongoli gli si erano scagliati contro,&nbsp;il raffinato e decadente impero aveva resistito, tenacemente, testardamente, con l’aiuto di una topografia e di un&nbsp;clima che non permettevano agli invasori l’impiego delle&nbsp;loro tattiche tradizionali e contribuivano a trasformare la&nbsp;guerra lampo in guerra d’assedio.</font></p>
<p><font style="font-size:medium;font-family:Sylfaen, serif;">Mentre Marco arrivava alla corte di Kubilai, l’esercito mongolo, agli ordini di uno dei suoi migliori generali, Bayan detto « Cent’occhi », conquistata una città dopo&nbsp;l’altra a prezzo di grandi sforzi e con l’impiego di com-</font></p>
<p><font style="font-size:medium;font-family:Sylfaen, serif;">207</font></p>
</body>
</html>