<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">che avevano superato l’ultimo esame venivano ammesse a turni di sei ragazze alla volta nella camera da letto del&nbsp;Gran Signore, il quale « faceva di loro tutto ciò che voleva », per tre giorni e tre notti, fino ad esaurimento del&nbsp;turno, che ricominciava daccapo quando erano passate tutte per la camera del Gran Khan. Nell’augusta camera, però,&nbsp;non stavano tutt’e sei insieme, qualcuna rimaneva nella&nbsp;stanza accanto e faceva da cameriera, portando cibi e bevande ogni volta che il padrone ne richiedesse; quanto alle&nbsp;ragazze stimate una minor caratura, esse venivano adibite&nbsp;a « nobili lavori » nel palazzo imperiale, cioè a cucire e&nbsp;tagliare guanti, insomma a far da guardarobiere al sovrano. Il quale le accasava poi con i suoi funzionari, cosa&nbsp;che, per una Kongurat, significava passare dalla vita nomade e dura delle steppe alle comodità borghesi, con viva&nbsp;consolazione dei genitori.</font></p>
<p><font style="font-size:medium;font-family:Sylfaen, serif;">Altre e diversissime notizie riguardavano le armate imperiali ed i loro comandanti, contraddistinti da « piastre&nbsp;di comando » (le </font><font style="font-size:medium;font-family:Sylfaen, serif;font-style:italic;">paiza</font><font style="font-size:medium;font-family:Sylfaen, serif;"> che Kubilai aveva dato a Nicolò&nbsp;e Maffio Polo) di metallo e peso diversi: d’argento per&nbsp;gli ufficiali inferiori, d’argento dorato per gli ufficiali superiori, d’oro con una testa di leone per i generali comandanti di corpi di diecimila uomini, d’oro ma assai più pesanti per i comandanti di grandi unità. Tutte le piastre&nbsp;recavano una dicitura che richiamava chiunque le vedesse&nbsp;all’obbedienza del Gran Khan. I generali d’esercito sedevano su troni d’argento ed avevano l’obbligo di farsi scortare dovunque da un paggio che gli teneva aperto un ombrellino sul capo. Ma c’era una piastra suprema, ornata,&nbsp;invece che di una testa di leone, di una testa di girifalco,&nbsp;e chi la portava godeva di poteri praticamente illimitati,&nbsp;quasi fosse un </font><font style="font-size:medium;font-family:Sylfaen, serif;font-style:italic;">alter ego</font><font style="font-size:medium;font-family:Sylfaen, serif;"> del Gran Signore. Il quale, non&nbsp;a difesa della propria persona ma « perché apparisse la&nbsp;sua maestà », si faceva scortare da una guardia del corpo&nbsp;di dodicimila cavalièri che montavano di servizio a palazzo&nbsp;tremila alla volta.</font></p>
<p><font style="font-size:medium;font-family:Sylfaen, serif;">162</font></p>
</body>
</html>