<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">L’impero dei Ming rimarrà a lungo chiuso, nella sua realtà interna, a qualsiasi straniero. Saranno soltanto i&nbsp;grandi missionari Gesuiti a ritrovare, duecento e più anni&nbsp;dopo, le chiavi del mondo cinese. Il quale usciva dall’esperienza mongola frustrato, rinchiuso in se stesso, dominato&nbsp;da un conservatorismo esasperato e da uno sciovinismo&nbsp;arroccato in difesa, incapace di ritrovare l’émpito creativo&nbsp;che aveva fatto della Cina, prima della conquista di Gen-gis Khan e dei suoi continuatori, uno dei fari della civiltà&nbsp;mondiale.</font></p>
<p><font style="font-size:large;font-family:AngsanaUPC, serif;">Ma messer Milione, ormai, giaceva accanto al padre e allo zio, ancora una volta compagni di un viaggio al di&nbsp;là dei confini dell’ignoto, nell’arca di famiglia, nella cappella di San Sebastiano, appendice della grande chiesa&nbsp;benedettina di San Lorenzo. L’arca e le ossa andranno&nbsp;perdute nelle devastazioni operate a Venezia dal demanio&nbsp;del Regno Italico di Napoleone Bonaparte, tra il 1806&nbsp;ed il 1813. AH’infuori di pochi documenti, di lui non ci&nbsp;rimane nulla; anche il ritratto inserito dai suoi amici&nbsp;Domenicani in un affresco inteso a glorificare gli eroi della Chiesa militante a Santa Maria Novella di Firenze, è&nbsp;senza dubbio immaginario. Ma rimane il libro. Correva&nbsp;voce che, a Rialto, una copia ne fosse tenuta permanentemente a disposizione del pubblico nella </font><font style="font-size:large;font-family:AngsanaUPC, serif;font-style:italic;">scuola</font><font style="font-size:large;font-family:AngsanaUPC, serif;"> di San&nbsp;Giovanni Elemosinario<sup>25</sup>. Certo la sua influenza sulla geografia e sulla cartografia europea doveva durare per molto&nbsp;tempo ancora, ma doveva essere ancora più forte sulle&nbsp;persone e sugli eventi. Una copia portata a Lisbona nel&nbsp;1426 dall’infante dom Pedro di Braganza sarà all’origine&nbsp;delle grandi spedizioni marittime portoghesi che, dalla&nbsp;fine del Quattrocento in poi, circumnavigheranno l’Africa&nbsp;e raggiungeranno per mare Hormuz, le Indie, Malacca,&nbsp;le isole della Sonda, la stessa Cina. Un’altra copia, finita&nbsp;in mano ad un Genovese, gli aveva fissato in capo l’idea</font></p>
</body>
</html>