<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">ta, aveva massacrato i sacerdoti cattolici, disperso le ossa dei re crociati nella basilica del Santo Sepolcro, incendiato le chiese e i santuari. Ma il flusso dei pellegrini non&nbsp;si arrestava mai; nell’Occidente cristiano c’era sempre chi&nbsp;era disposto a qualsiasi sacrificio pur di vedere ciò che&nbsp;rimaneva dei luoghi dove Gesù era vissuto, aveva sofferto&nbsp;ed era morto per noi.</font></p>
<p><font style="font-size:medium;font-family:Sylfaen, serif;">Di ritorno ad Acri, incolumi e con l’olio delle lampade, i Polo tornarono dall’arcidiacono di Liegi. Ancora una volta si rammaricarono della vacanza del trono papale, che impediva loro di adempiere il mandato del Gran&nbsp;Khan; l’arcidiacono acconsentì a munirli di una dichiarazione ufficiale che confermava l’impossibilità in cui si erano trovati di consegnare il messaggio di Kubilai per mancanza del destinatario. Con le sue lettere, i tre Veneziani&nbsp;ripresero il viaggio. Il loro primo obiettivo era Laiazzo,&nbsp;il porto di Cilicia che, come abbiamo già detto, era il capolinea delle carovaniere provenienti dall’Iran, dall’Asia centrale ed anche dalla Cina, dove (pensavano Nicolò e Maf-fio) Kubilai li aspettava, ansioso.</font></p>
<p><font style="font-size:medium;font-family:Sylfaen, serif;">4. Laiazzo (Ayas), sul golfo di Alessandretta, aveva un clima così infernale che cinquant’anni dopo la visita&nbsp;dei Polo sarà necessario ampliare il cimitero veneziano,&nbsp;inaugurato proprio nel 1271 in occasione del rinnovo del&nbsp;trattato tra il Comune di Venezia e il re d’Armenia. Nel&nbsp;trattato figurava, per la prima volta, un </font><font style="font-size:medium;font-family:Sylfaen, serif;font-style:italic;">bailo</font><font style="font-size:medium;font-family:Sylfaen, serif;"> veneziano&nbsp;residente: prima, i mercanti dovevano far capo, per la&nbsp;tutela dei loro interessi, al </font><font style="font-size:medium;font-family:Sylfaen, serif;font-style:italic;">bailo</font><font style="font-size:medium;font-family:Sylfaen, serif;"> di Acri.</font></p>
<p><font style="font-size:medium;font-family:Sylfaen, serif;">I rapporti veneto-armeni erano di vecchia data. Settantanni prima della venuta dei Polo, l’ambasciatore Jacopo Badoer aveva ottenuto da re Leone II concessioni meno importanti di quelle largite ai concorrenti Genovesi, ma pur sempre sostanziose: una chiesa, un fondaco&nbsp;ed un terreno per costruire una casa comune a Mamistra&nbsp;(l’antica Mopsueste, ora Missis), dove, però, Venezia ave-</font></p>
<p><font style="font-size:medium;font-family:Sylfaen, serif;">83</font></p>
</body>
</html>