<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">nia. Una nuova spedizione si era messa in moto nel 1283, ma anche se i Mongoli avevano potuto impadronirsi della&nbsp;capitale nel 1287, la campagna, durata complessivamente&nbsp;una decina d’anni, non era affatto conclusa.</font></p>
<p><font style="font-size:medium;font-family:Times New Roman, serif;">Marco era probabilmente ritornato nello Yunnan dopo la presa di Pagan, ma del modo di combattere dei Birmani e degli scontri avvenuti tra loro ed i Mongoli aveva già sentito parlare al tempo in cui, a comandare, c’era il&nbsp;musulmano Nasr ad-Din, « uomo valoroso ed eccellente&nbsp;capitano ». La prima volta che avevano visto gli elefanti&nbsp;con vere e proprie torri irte di armi e di armati in groppa,&nbsp;i Mongoli si erano spaventati ed erano fuggiti. Ma Nasr&nbsp;ad-Din aveva schierato le sue truppe in modo che gli elefanti incappassero nella zona dove la foresta era più fitta,&nbsp;e quei bestioni, feriti dalla moltitudine di frecce scagliate&nbsp;dai Mongoli, non appena si erano ripresi dal panico iniziale si erano cacciati nei boschi dove le incastellature che&nbsp;reggevano erano rimaste fracassate dai rami degli alberi,&nbsp;travolgendo gli arcieri che le occupavano.</font></p>
<p><font style="font-size:medium;font-family:Times New Roman, serif;">Nemmeno contro il re di Champa c’era stato un trionfo finale. Per salvare la faccia, era stato necessario un accordo con re Indravarman, il quale, per parte sua, non desiderava di meglio che porre fine alle devastazioni che&nbsp;avevano « guastato e distrutto villaggi e vegetazione » in&nbsp;tutto il suo paese. Nel 1287-1288, dopo il fallimento di&nbsp;una nuova, grandiosa spedizione, Kubilai aveva deciso di&nbsp;prestare ascolto ai messi del re e di mandargli a sua volta&nbsp;una missione per trattare. Sembra che della missione facesse parte anche Marco, il quale però fornisce un’interpretazione perlomeno edulcorata dei fatti, magnificando&nbsp;l’indulgenza e la bontà d’animo del suo signore che sarebbe rimasto intenerito dalla grave età di Indravarman e dal&nbsp;suo desiderio di chiudere gli occhi in pace. Allora come&nbsp;oggi, la diplomazia sapeva verniciare assai bene le realtà&nbsp;più amare: in verità, il vecchio re impattava la spaventosa&nbsp;vicenda al modesto prezzo di un tributo annuo di venti</font></p>
<p><font style="font-size:medium;font-family:Times New Roman, serif;font-weight:bold;">240</font></p>
</body>
</html>