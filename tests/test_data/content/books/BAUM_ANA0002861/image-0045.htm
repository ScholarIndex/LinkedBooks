<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:medium;font-family:Sylfaen, serif;">tudine di tenere in casa schiavi e schiave, già diffusa da tempo, l’aveva probabilmente messo a contatto fin da piccino con gente nata in paesi lontani; il trattamento bonario riserbato a questi poveri domestici non salariati, ai&nbsp;quali lo Stato veneziano riconosceva però vari diritti, compreso quello di possedere beni e disporre delle loro proprietà (non era affatto raro il caso che i padroni, oltre ad&nbsp;affrancarli, in punto di morte lasciassero loro legati anche&nbsp;vistosi: nel 1135 ne troviamo uno diventato addirittura&nbsp;un uomo d’affari importante), non solo permetteva, ma&nbsp;favoriva la vita in comune tra loro ed i proprietari. E poi,&nbsp;con tutto quell’andirivieni di mercanti e marinai da ogni&nbsp;punto cardinale, non è affatto impossibile che alla famiglia giungesse qualche notizia del padre e dello zio. A Boi-gara, a Sarai non erano probabilmente mai arrivati mercanti « latini », ma i mercanti greci vi si erano abbastanza&nbsp;avvicinati, i Russi vi si recavano di frequente, e, come s’è&nbsp;visto, a Kiev mercanti veneziani ce n’erano sempre stati&nbsp;(ne parla persino la saga russa del XII secolo, il </font><font style="font-size:medium;font-family:Sylfaen, serif;font-style:italic;">Canto&nbsp;della schiera di Igor).</font><font style="font-size:medium;font-family:Sylfaen, serif;"> Non c’è dubbio, poi, che la presenza&nbsp;dei due veneziani a Buchara doveva aver “fatto notizia”,&nbsp;e la notizia doveva aver circolato anche nel regno di Hu-lagu. Proprio in quel regno, a Tabriz, il veneziano Pietro&nbsp;Viiioni aveva fatto testamento mentre i Polo erano a Buchara, nel 1264. Non si può escludere che da Buchara a&nbsp;Venezia qualche segnale avesse potuto venire trasmesso&nbsp;via Tabriz.</font></p>
<p><font style="font-size:medium;font-family:Sylfaen, serif;">Gli anni dell’infanzia di Marco, quando il suo babbo era ancora a Costantinopoli, avevano visto il conflitto con&nbsp;Genova intorno alle colonie di San Giovanni d’Acri, in&nbsp;quel che rimaneva del regno crociato di Gerusalemme.&nbsp;Dopo la devastazione da parte dei Veneziani del quartiere&nbsp;genovese di quella città, erano venuti a Venezia i due antichi pilastri che, collocati davanti alla facciata meridionale&nbsp;della basilica di San Marco prospiciente la Piazzetta, vi si&nbsp;trovano ancora oggi; era l’anno 1257, e il 24 giugno 1258</font></p>
<p><font style="font-size:medium;font-family:Sylfaen, serif;font-weight:bold;">46</font></p>
</body>
</html>