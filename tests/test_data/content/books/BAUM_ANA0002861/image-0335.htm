<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">Maggior Consiglio non era andata giù. Proprio nel 1300, l’anno probabile del matrimonio di Marco, un gruppetto&nbsp;di </font><font style="font-size:large;font-family:AngsanaUPC, serif;font-style:italic;">popolari</font><font style="font-size:large;font-family:AngsanaUPC, serif;"> danarosi aveva montato, sotto la guida di un&nbsp;riccone di nome Marin Bocconio, una cospirazione malamente fallita e severamente repressa. Poi, tra il 1303 ed&nbsp;il 1304, c’erano state ostilità tra Veneziani e Padovani&nbsp;per certe saline in quel di Cavarzere. Pochi anni dopo, lo&nbsp;scontro col papa a proposito della città di Ferrara aveva&nbsp;provocato un mare di guai.</font></p>
<p><font style="font-size:large;font-family:AngsanaUPC, serif;">Sotto la pressione del partito politico capeggiato dal doge Pier azzo Gradenigo, la Repubblica, a tutela dei propri interessi economici e della propria sicurezza, si era&nbsp;inserita nelle liti dinastiche degli Estensi, signori di Ferrara, e si era trovata di fronte la Santa Sede che rivendicava la propria sovranità su quella città e signoria. Il 27&nbsp;marzo 1309, papa Clemente V (il «pastor senza legge»&nbsp;di Dante) aveva fulminato il Comune veneziano con una&nbsp;bolla di scomunica. Era un documento particolarmente iracondo, e le sue conseguenze si ripercuotevano pesantemente sui traffici, forza, sostegno e ragione di vita di&nbsp;Venezia, in quanto veniva scomunicato anche chi intratteneva rapporti d’affari con i Veneziani, privati di ogni&nbsp;capacità giuridica e di ogni diritto. Come accadrà ancora&nbsp;e ancora, il papa utilizzava in una questione puramente&nbsp;politica armi squisitamente spirituali: oltre alla scomunica, c’era anche l’interdetto, preti e frati dovevano lasciare&nbsp;Venezia entro dieci giorni. Niente più contratti, né testamenti, ma neanche Sacramenti né Messe.</font></p>
<p><font style="font-size:large;font-family:AngsanaUPC, serif;">Era una dramma politico ed economico, ma anche, un dramma di coscienza per molti Veneziani. Le operazioni militari, per giunta, andavano male, e molti erano&nbsp;i caduti, i feriti, i mutilati. Di questo clima di tensione e&nbsp;di depressione pensarono di approfittare i membri di alcune grandi famiglie per tentare un colpo di mano che&nbsp;permettesse la trasformazione di Venezia in una signoria,&nbsp;come ne nascevano, qua e là, dappertutto in Italia.</font></p>
<p><font style="font-size:large;font-family:AngsanaUPC, serif;">336</font></p>
</body>
</html>