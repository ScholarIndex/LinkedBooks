<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">finanti con l’Oceano, dove il Gran Khan si procura i falconi da caccia, le isole dell’Oceano, dove nidificano i girifalchi, anch’essi catturati per l’uso dell’onnipresente, onnipotente Gran Khan... Ma finalmente erano giunte l’autorizzazione e la scorta, ed i tre Veneziani potevano lasciare Gansu, affrontando ancora una propaggine di deserto per&nbsp;cinque giornate fino Lan-chou, allora nodo carovaniero e&nbsp;oggi nodo ferroviario dal quale si dipartono linee dirette&nbsp;al Qinghai (Tsinghai), al Tibet, al Ning-hsia, alla Mongolia&nbsp;interna, ma, soprattutto, centro petrolchimico e nucleare.&nbsp;« Da questa città andando in direzione di scirocco si può&nbsp;giungere alle contrade del Cataio... »: la Cina è ormai,&nbsp;per così dire, a due passi. Ma la residenza di Kubilai è&nbsp;ancora lontana, e non è a scirocco, ma a nord-est.</font></p>
<p><font style="font-size:medium;font-family:Sylfaen, serif;">E c’è ancora una deviazione, sia pur breve, da Lan-chou a Xining (Sining; </font><font style="font-size:medium;font-family:Sylfaen, serif;font-style:italic;">Silin giu</font><font style="font-size:medium;font-family:Sylfaen, serif;"> di Marco), capoluogo del Qinghai, verso i margini settentrionali del Tibet, presso&nbsp;il lago Koko Nor. Siamo sull’alto corso dello Huang-ho,&nbsp;il fiume Giallo, che Marco chiamerà, alla mongola, </font><font style="font-size:medium;font-family:Sylfaen, serif;font-style:italic;">Cara-moran</font><font style="font-size:medium;font-family:Sylfaen, serif;">, il « fiume nero ». La carovana ha seguito inevitabilmente, per un lungo tratto, la Grande Muraglia, della&nbsp;quale Marco non dice una sola parola mentre si dilunga sugli </font><font style="font-size:medium;font-family:Sylfaen, serif;font-style:italic;">yak,</font><font style="font-size:medium;font-family:Sylfaen, serif;"> i buoi dal pelo « sottile come la seta », e sugli animali che forniscono il muschio. Qui si ha la prova dello&nbsp;scarso interesse che Marco portava ai monumenti in quanto tali: una muraglia è una muraglia, ma, per grande che&nbsp;sia, non ha alcun nesso con ciò che gli può interessare e&nbsp;che, secondo lui, potrà interessare i lettori del libro che&nbsp;scriverà più di vent’anni dopo. Il Gran Khan e le sue ricchezze, la politica del Gran Khan, la potenza del Gran&nbsp;Khan, gli usi, i costumi, le religioni degli abitanti degli&nbsp;Stati del Gran Khan e di quelli che bisogna attraversare&nbsp;per arrivarci; l’artigianato e i suoi prodotti, l’industria e&nbsp;i suoi prodotti, la natura e i suoi prodotti. Ecco ciò che&nbsp;soprattutto interessa Marco. L’omissione della Muraglia,&nbsp;rilevata da tanti esegeti, non ha una spiegazione precisa,</font></p>
<p><font style="font-size:medium;font-family:Sylfaen, serif;">152</font></p>
</body>
</html>