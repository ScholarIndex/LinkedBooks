<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">finanza e artigianato. Al di qua, vicino alla chiesa di San Bortolomio, sorgeva (non ancora grandioso come diventerà più tardi) il Fondaco dei Tedeschi, residenza e centro d’affari dei negozianti provenienti dalla Germania e&nbsp;dall’Austria, ma anche dalla Boemia e dall’Ungheria. Al&nbsp;di là, presso la chiesetta di San Giacometto, si radunavano i mercanti per svolgere le loro contrattazioni, mentre,&nbsp;tutt’attorno, pullulavano gli uffici dei banchieri e degli assicuratori, i tavoli dei cambiavalute, i negozi e le officine&nbsp;degli orafi e degli argentieri, i recapiti degli armatori, nonché i banchi dei fruttivendoli e degli erbivendoli che vi&nbsp;si trovano ancora oggi, l</font><font style="font-size:medium;font-family:Sylfaen, serif;font-style:italic;">’Erbaria.</font><font style="font-size:medium;font-family:Sylfaen, serif;"> Le insegne del leone marciano distinguevano gli uffici di alcune magistrature giudiziarie, finanziarie e fiscali; mezzo nascoste tra gli edifici&nbsp;spuntavano facciate di chiese. Ma tutt’intorno si snodava&nbsp;un dedalo di viuzze strette ed oscure sulle quali si affacciavano botteghe e laboratori, uffici e magazzini, osterie,&nbsp;alberghi e locande che, molto spesso, ospitavano traffici&nbsp;meno confessabili di quelli che avevano per oggetto le&nbsp;mille qualità di spezie di Levante e di stoffe di Firenze,&nbsp;di Lombardia e d’Alemagna, il frumento di Sicilia, l’olio&nbsp;e il formaggio di Grecia, i vini di Puglia. Là si incontravano Lucchesi e Fiorentini, Milanesi e Veronesi, Greci e&nbsp;Ragusei, Inglesi e Armeni, Ebrei e Tedeschi; ma il giro&nbsp;degli affari andava molto più lontano dei luoghi di provenienza di tutti questi forestieri, perché non passava giorno&nbsp;che di là non partisse qualcuno a cercare fortuna con un&nbsp;capitale rastrellato, pezzo per pezzo, da una quantità di&nbsp;soci occasionali.</font></p>
<p><font style="font-size:medium;font-family:Sylfaen, serif;">La caratteristica più originale del mondo economico veneziano del Duecento era, infatti, la partecipazione generale, diretta o indiretta, di tutta la città all’avventura&nbsp;commerciale. Non c’erano, a Venezia, grandi compagnie&nbsp;mercantili come quelle che andavano formandosi a Firenze, né ce ne saranno di simili in avvenire. Ma l’istituto&nbsp;della </font><font style="font-size:medium;font-family:Sylfaen, serif;font-style:italic;">colleganza</font><font style="font-size:medium;font-family:Sylfaen, serif;"> (della quale c’erano varie forme, ma la più</font></p>
<p><font style="font-size:medium;font-family:Sylfaen, serif;">43</font></p>
</body>
</html>