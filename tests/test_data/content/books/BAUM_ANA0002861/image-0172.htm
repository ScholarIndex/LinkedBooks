<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">che intimava ad alta voce: « Inchinatevi e adorate! »<sup>6</sup>. Tutti si prosternavano e adoravano il monarca come se fosse stato Dio, e il prelato gli rivolgeva le laudi, così come,&nbsp;a Venezia, il primicerio di San Marco le rivolgeva al doge;&nbsp;ma davanti a Kubilai tutti si prosternavano quattro volte,&nbsp;mentre per il doge sarebbe stato colpa permettere a chiunque di baciargli la mano o di inginocchiarglisi davanti. Ad&nbsp;adorazione compiuta, Kubilai e tutti i presenti sedevano&nbsp;a banchetto; poi i musici, i giocolieri e i buffoni svolgevano i loro “numeri” tra il diletto generale. A tavola comparivano i prodotti delle cacce regolarmente organizzate&nbsp;per rifornire le mense imperiali nei tre mesi d’inverno, carrate e carrate di selvaggina grande e piccola; i due fratelli&nbsp;Baian e Mingan avevano l’obbligo di fornire ogni giorno&nbsp;alla corte, da ottobre a marzo, mille capi di selvaggina di&nbsp;pelo e mille di penna, più i pesci e le quaglie che andavano contati a parte.</font></p>
<p><font style="font-size:medium;font-family:Sylfaen, serif;">A tutti gli ingressi delle sale dei banchetti e di ogni altro luogo dove si trovava il sovrano, due giganteschi guardiani armati di bastone sorvegliavano gli invitati. Nessuno&nbsp;poteva entrare toccando la soglia col piede; i malcapitati&nbsp;che non la scavalcavano venivano acciuffati e spogliati, e,&nbsp;per riavere le vesti, dovevano pagare un riscatto, oppure&nbsp;buscare un certo numero di nerbate. Era un’antica interdizione rituale mongola, basata sulla superstizione del malocchio. Ad evitare guai per i forestieri che non ne sapevano nulla, c’erano dei cortigiani incaricati di istruirli; all’uscita, dopo i banchetti, la regola non veniva osservata&nbsp;perché tutti erano più o meno brilli. Ma è da pensare che&nbsp;Marco non avesse bisogno di indulgenza; tutto concorda&nbsp;a farcelo vedere sobrio, lucido e attento anche nel gran&nbsp;pandemonio che accompagnava ogni libagione del Gran&nbsp;Khan, quando « innumerevoli strumenti d’ogni maniera »</font></p>
<p><font style="font-size:small;font-family:Sylfaen, serif;"><sup>6</sup> </font><font style="font-size:small;font-family:Sylfaen, serif;font-style:italic;">Devisement</font><font style="font-size:small;font-family:Sylfaen, serif;">, trad. </font><font style="font-size:small;font-family:Sylfaen, serif;font-variant:small-caps;">Hambis, </font><font style="font-size:small;font-family:Sylfaen, serif;">I, pp. 231 ss.</font></p>
<p><font style="font-size:large;font-family:AngsanaUPC, serif;font-weight:bold;">173</font></p>
</body>
</html>