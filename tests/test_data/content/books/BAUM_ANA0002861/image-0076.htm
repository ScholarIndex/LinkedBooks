<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">« Franchi » d’oltremare. Nati con le Crociate, gli ordini religiosi militari associavano il rigore monastico con la&nbsp;violenza guerriera. </font><font style="font-size:medium;font-family:Sylfaen, serif;font-weight:bold;">I </font><font style="font-size:medium;font-family:Sylfaen, serif;">frati formulavano i voti di povertà,&nbsp;castità e obbedienza e portavano cotta di maglia, elmo,&nbsp;scudo, spada, mazza ferrata: pregavano e uccidevano per&nbsp;la fede, proprio come i loro mortali avversari musulmani.&nbsp;Coraggiosi per dovere oltre che per vocazione, presidiavano le città e le fortificazioni sparse nei deserti, sempre&nbsp;pronti a gettarsi nelle mischie più terribili sotto la guida&nbsp;dei loro priori, dei loro gran maestri. Ma, oltre che crudeli nel loro fanatismo, erano diventati ricchissimi. </font><font style="font-size:medium;font-family:Sylfaen, serif;font-weight:bold;">I </font><font style="font-size:medium;font-family:Sylfaen, serif;">Templari, che erano i più potenti, si erano dati a spericolate&nbsp;imprese finanziarie, prestavano danaro un po’ a tutti i potenti della terra, e si diceva coltivassero riti iniziatici non&nbsp;proprio ortodossi, intinti, si bisbigliava, di omosessualità&nbsp;e di magia (queste dicerie forniranno, più tardi, al re di&nbsp;Francia Filippo il Bello e a papa Clemente V la possibilità di sterminarli per incamerarne gli enormi beni). Ad&nbsp;Acri, avevano una grande fortezza (il « Tempio ») proprio&nbsp;sul mare, al rovescio del porto, e custodivano l’estremità&nbsp;settentrionale delle mura cittadine, ancora sul mare. </font><font style="font-size:medium;font-family:Sylfaen, serif;font-weight:bold;">I&nbsp;</font><font style="font-size:medium;font-family:Sylfaen, serif;">Gioanniti, ovvero Ospitalieri, o cavalieri di San Giovanni,&nbsp;se non erano diventati ricchi come i Templari erano comunque assurti a grande potenza, e coltivavano inquietanti intrighi internazionali. La loro sede acritana (oltre&nbsp;alla </font><font style="font-size:medium;font-family:Sylfaen, serif;font-style:italic;">custodia</font><font style="font-size:medium;font-family:Sylfaen, serif;"> di mura prossime alla porta del Malpasso)&nbsp;aveva la sala più bella e più vasta che esistesse in città.&nbsp;I cavalieri Teutonici erano gli ultimi arrivati: al tempo&nbsp;della Crociata tedesca del 1197, quando mercanti di Brema e Lubecca avevano organizzato un ospizio sul modello&nbsp;di quello dei Gioanniti, avevano avuto in custodia la torre&nbsp;di San Nicola, presso la quale avevano costruito la loro&nbsp;residenza. Erano però entrati in possesso di vasti beni in&nbsp;Prussia orientale, dove, caduti gli ideali crociati, sapranno&nbsp;crearsi un consistente dominio territoriale combattendo&nbsp;Polacchi, Russi e Lituani.</font></p>
<p><font style="font-size:medium;font-family:Trebuchet MS, sans-serif;">77</font></p>
</body>
</html>