<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:CordiaUPC, sans-serif;">XV.</font></p>
<p><font style="font-size:medium;font-family:Sylfaen, serif;">VERSO VENEZIA</font></p>
<p><font style="font-size:medium;font-family:Sylfaen, serif;">1. Che cosa era successo, alle quattordici grandi giunche che erano salpate così lietamente da Zaytun recando a bordo la promessa sposa di Arghun? Il racconto di Marco è molto reticente. Ma, evidentemente, quei diciotto&nbsp;mesi di viaggio erano stati, a dir poco, disastrosi. Dei tre&nbsp;inviati di Arghun, ne sopravviveva uno solo. Di seicento&nbsp;marinai, non ne rimanevano che diciotto. E di tutte le&nbsp;ragazze, damigelle e cameriste che dovevano fare da scorta alla « principessa Azzurra », ne rimaneva una sola. Le&nbsp;altre erano tutte scomparse: morte di malattia? rapite&nbsp;dai pirati? ammazzate e mangiate dagli antropofagi delle&nbsp;isole della Sonda? Può darsi (ma Marco non dice nulla)&nbsp;che i monsoni avessero fatto la parte loro e avessero affondato un po’ di navi e che i corsari delle coste occidentali dell’India avessero preso di mira quell’armatella&nbsp;che portava a bordo tante ricchezze. Ma disavventure e&nbsp;disagi non basterebbero a spiegare tutta quella morìa, c’è&nbsp;da pensare ad un’epidemia, unica ipotesi possibile all’in-fuori delle tempeste e dei pirati. Comunque, non fa meraviglia che la povera principessina scaraventata in una&nbsp;simile disastrosa avventura nelle acque infide del golfo&nbsp;del Bengala e del mare Arabico si fosse affezionata ai tre&nbsp;Veneziani come ad altrettanti babbi o zìi. In mezzo a traversie capaci di sterminare più di cinquecento persone,&nbsp;la sciagurata </font><font style="font-size:medium;font-family:Sylfaen, serif;font-style:italic;">Cocacin</font><font style="font-size:medium;font-family:Sylfaen, serif;"> si attaccava a chi la proteggeva. Anche se Marco trentasettenne, vissuto, navigato, era senza&nbsp;dubbio quel che si direbbe oggi un uomo “interessante”</font></p>
<p><font style="font-size:medium;font-family:CordiaUPC, sans-serif;font-weight:bold;">277</font></p>
</body>
</html>