<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Ancora oggi, regioni un tempo ridenti mostrano il voltodesolato imposto loro da Gengis Khan e dai suoi successori.</font></p>
<p><font style="font-size:medium;font-family:Sylfaen, serif;">Le ragioni di questo comportamento apparentemente assurdo erano diverse: l’incomprensione totale per qualsiasi forma di civiltà che non fosse nomade o pastorale,&nbsp;il disprezzo per le genti sedentarie, anche il calcolo strategico. Sulle grandi distese desertiche, la cavalleria mongola&nbsp;si spostava facilmente, e la povertà del suolo non spaventava una gente abituata a condizioni di vita durissime,&nbsp;avvezza a percorrere distanze enormi. Al termine di ogni&nbsp;campagna, il grosso dell’armata rientrava abitualmente nelle remotissime solitudini della Mongolia, compiendo tranquillamente a cavallo un viaggio che, oggi, richiederebbe&nbsp;almeno una quindicina di ore di </font><font style="font-size:medium;font-family:Sylfaen, serif;font-style:italic;">jet.</font><font style="font-size:medium;font-family:Sylfaen, serif;"> Ma c’era anche la&nbsp;lucida preoccupazione di evitare il destino di tutti i popoli&nbsp;migratori usciti, l’uno dopo l’altro, dal mondo delle steppe fin dai tempi più antichi: l’assimilazione da parte&nbsp;dei popoli sedentari più civili e perciò sostanzialmente&nbsp;più forti, e, con l’assimilazione, la perdita della propria&nbsp;identità.</font></p>
<p><font style="font-size:medium;font-family:Sylfaen, serif;">I funerali di Gengis Khan erano stati occasione di nuove stragi: il suo carro funebre aveva viaggiato, secondo l’uso mongolo, con una scorta di mille cavalieri velati&nbsp;di nero « impegnati nel compito orrendo di non lasciare&nbsp;sul loro passaggio nessuna traccia di vita umana o animale » (M. Bussagli)..« Il principe dell’Oceano » non era, tuttavia, soltanto un distruttore. Nonostante la sua rozzezza,&nbsp;egli aveva avvertito la necessità di un ordinamento razionale per quella parte delle sue conquiste che aveva desiderato conservare, ed era stato aiutato, oltre che dal suo&nbsp;talento istintivo per l’organizzazione, dalla ferrea disciplina del suo popolo e dall’intelligenza dei consiglieri che&nbsp;aveva saputo scegliersi. Il risultato positivo della sua affermazione era rappresentato dall’unificazione di vastissimi&nbsp;territori sotto l’imperio della </font><font style="font-size:medium;font-family:Sylfaen, serif;font-style:italic;">yassak,</font><font style="font-size:medium;font-family:Sylfaen, serif;"> la legge della steppa.&nbsp;Sotto il suo regno, scriverà uno storico persiano, « ogni</font></p>
<p><font style="font-size:medium;font-family:Sylfaen, serif;">19</font></p>
</body>
</html>