<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">mille ragazze a sua disposizione, Kubilai, con le sue centinaia di concubine Kongurat, non era gran che da meno, e tra le cause della morte dei suoi predecessori Mongke&nbsp;e Ogodei e di suo fratello Hulagu gli eccessi sessuali venivano immediatamente accanto agli effetti dell’alcool. L’impero Sung, d’altronde, si era difeso accanitamente come&nbsp;abbiamo visto. Altre erano state le ragioni del suo declino.</font></p>
<p><font style="font-size:medium;font-family:Times New Roman, serif;">Accanto al sesso, Marco indicava come concausa della caduta dei Sung l’eccessiva premura degli imperatori per il benessere dei sudditi. Certo, la beneficenza era praticata&nbsp;con larghezza dall’imperatore e dalla gente ricca, se non&nbsp;altro per motivi religiosi, ma l’organizzazione di veri e propri servizi sociali corrispondeva ad esigenze provocate dalle caratteristiche della società e della morale cinese del&nbsp;tempo. A Hang-chou come nelle campagne, per esempio,&nbsp;la povera gente vedeva la nascita di un figlio in più come&nbsp;una catastrofe economica: nella regione di Fukien, raggiunto il numero di quattro figli maschi oppure di tre figlie femmine, i genitori affogavano i neonati in una tinozza. Altrove si faceva lo stesso per i nati dopo la divisione&nbsp;del patrimonio familiare. Nella capitale, i bambini venivano tranquillamente abbandonati per le strade, nonostante i divieti imperiali, e lo Stato si preoccupava di raccoglierli e di allevarli, nonché di dotare le ragazze perché potessero sposarsi. Molti di questi trovatelli venivano adottati da gente ricca e senza figli. Marco parla di ben ventimila bambini abbandonati raccolti ogni anno, e la veridicità della sua testimonianza è dimostrata dai documenti&nbsp;cinesi che spiegano come, negli anni di carestia, i genitori&nbsp;stessi potessero collocare negli orfanotrofi statali i bambini che non sarebbero stati in grado di nutrire. Le pratiche anticoncezionali e abortive erano considerate invece&nbsp;pericolose e inopportune.</font></p>
<p><font style="font-size:medium;font-family:Times New Roman, serif;">Grandi squilibri economici e sociali travagliavano la Cina dei Sung. Si aggravavano, nella meravigliosa Chinsai,&nbsp;i problemi creati dall’urbanizzazione eccessiva. In città, gli</font></p>
<p><font style="font-size:medium;font-family:Times New Roman, serif;font-weight:bold;">213</font></p>
</body>
</html>