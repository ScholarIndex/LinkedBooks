<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">mi dei quali venivano fatti giungere da un grande ventaglio meccanico fin dentro le sale dove recipienti di bronzo erano pieni di neve e vasi di porcellana colmi di profumi&nbsp;e di frutta esotica erano sempre a disposizione del sovrano&nbsp;e dei suoi ospiti.</font></p>
<p><font style="font-size:medium;font-family:Sylfaen, serif;">Poco o nulla rimane di quella Hang-chou, dei suoi ponti, delle sue vie selciate di mattoni, dei suoi palazzi e&nbsp;delle sue ville, delle sue case dalle porte laccate, su ognuna delle quali, per legge, doveva figurare una targa con&nbsp;i nomi degli abitanti; dei suoi tremila bagni pubblici (per&nbsp;le classi dirigenti era obbligatorio prendere un bagno in&nbsp;casa propria ogni dieci giorni, i funzionari avevano addirittura un’indennità « bagno e lavaggio dei capelli »).</font></p>
<p><font style="font-size:medium;font-family:Sylfaen, serif;">Resta la bellezza del paesaggio, del lago con i suoi isolotti artificiali dove, ai tempi di Marco, si trovavano&nbsp;certi sontuosi palazzi che venivano affittati a chi voleva&nbsp;tenervi un ricevimento o un banchetto, con tutte le stoviglie e la biancheria da tavola. Nei dintorni, grandiose vestigia ricordano i tempi più lontani della fioritura dell’arte&nbsp;buddista. Ma le vicende successive alla conquista mongola&nbsp;hanno aggravato la decadenza della straordinaria capitale,&nbsp;così diversa eppure così simile a quello che sarebbe stato&nbsp;il mondo occidentale sette secoli dopo. Già per Kubilai&nbsp;Khan, il </font><font style="font-size:medium;font-family:Sylfaen, serif;font-style:italic;">Mangi</font><font style="font-size:medium;font-family:Sylfaen, serif;"> era soprattutto una grande fonte di reddito, da trattare con attenzione per poterla spremere a fondo. Nonostante i consigli di autorevoli consiglieri, nonostante la sua intelligenza e la sua apertura mentale, Kubilai rimaneva un conquistatore. Lo sfruttamento sistematico del pianeta Cina, finalmente riunificato, non era finalizzato al benessere dei sudditi, ma alla gloria, alla potenza&nbsp;e alla fortuna della dinastia e del suo fondatore.</font></p>
<p><font style="font-size:medium;font-family:Sylfaen, serif;">4. L’anno stesso della fine dei Sung, 1279, Kubilai aveva dato inizio ai lavori del tronco settentrionale del&nbsp;« Canale Imperiale »: una grande arteria d’acqua scavata&nbsp;artificialmente a congiungere Pechino col fiume Giallo e il</font></p>
<p><font style="font-size:medium;font-family:Palatino Linotype, serif;">217</font></p>
</body>
</html>