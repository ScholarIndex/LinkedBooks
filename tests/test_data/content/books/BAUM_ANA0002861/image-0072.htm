<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">NEL REGNO D’OLTREMARE</font></p>
<p><font style="font-size:medium;font-family:Sylfaen, serif;">1. Acri, San Giovanni d’Acri: una breve penisola affacciata verso sud, all’apice settentrionale della baia di&nbsp;Haifa che le sta dirimpetto, aggruppata alla base del monte Carmelo. Tra Acri e Haifa corre un’ampia spiaggia sabbiosa. Due strade collegano la città con Tiro e con Nazareth; dalla via di Nazareth, sbarrata dalla fortezza di Turón, si diparte la strada di Haifa.</font></p>
<p><font style="font-size:medium;font-family:Sylfaen, serif;">Verso terra, Acri era cinta da robustissime mura, un duplice girone intervallato da torri: torre del Patriarca,&nbsp;torre del Legato, torre di San Nicola, torre di re Ugo, torre di re Enrico, torre della contessa di Blois. C’era anche&nbsp;la torre Maledetta, e c’erano le torri Tedesca e Inglese, la&nbsp;</font><font style="font-size:medium;font-family:Sylfaen, serif;font-style:italic;">custodia</font><font style="font-size:medium;font-family:Sylfaen, serif;"> dei Templari, quella degli Ospitalieri e quella dei&nbsp;cavalieri Teutonici. La porta principale della città portava,&nbsp;come la torre Maledetta, un nome sinistro: si chiamava&nbsp;porta del Malpasso<sup>1</sup>.</font></p>
<p><font style="font-size:medium;font-family:Sylfaen, serif;">Torri si ergevano anche sul mare, verso occidente. A sud, protetto da una robustissima diga, il porto, dotato&nbsp;di un molo esterno coronato da un forte conosciuto come&nbsp;la « torre delle Mosche »; all’interno del molo, v’erano&nbsp;l’ancoraggio protetto e le banchine di carico e scarico. Era&nbsp;un porto trafficatissimo ed affollato; le navi più grosse erano spesso costrette a rimanersene fuori, esposte ai venti</font></p>
<p><font style="font-size:small;font-family:Sylfaen, serif;"><sup>1</sup> Cfr. S. </font><font style="font-size:small;font-family:Sylfaen, serif;font-variant:small-caps;">Runciman, </font><font style="font-size:small;font-family:Sylfaen, serif;font-style:italic;">A History of the Crusades</font><font style="font-size:small;font-family:Sylfaen, serif;"> cit., Ill, pp. 23 ss., 413 ss.; J. Prawer, </font><font style="font-size:small;font-family:Sylfaen, serif;font-style:italic;">I Veneziani e le colonie veneziane nel regno latino&nbsp;di Gerusalemme</font><font style="font-size:small;font-family:Sylfaen, serif;">, in AA.VV., </font><font style="font-size:small;font-family:Sylfaen, serif;font-style:italic;">Venezia e il Levante fino al secolo XVI,&nbsp;</font><font style="font-size:small;font-family:Sylfaen, serif;">a cura di A. </font><font style="font-size:small;font-family:Sylfaen, serif;font-variant:small-caps;">Pertusi, </font><font style="font-size:small;font-family:Sylfaen, serif;">Firenze 1973, I, pp. 625 ss.</font></p>
</body>
</html>