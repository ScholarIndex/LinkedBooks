<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">che Nicolò e Maffio si diedero da fare per rivendere alle migliori condizioni i « doni » di Berke Khan. Un profitto&nbsp;del cento per cento, qual era quello che avevano realizzato con la vendita dei gioielli al sovrano, non era eccezionale nel commercio veneziano d’Oriente, ed era commisurato all’entità del rischio; era logico che i due cercassero di reinvestirlo, in vista del loro rientro a Soldaia, in&nbsp;merci particolarmente richieste su quella piazza, così da&nbsp;mantenere e, se possibile, aumentare l’utile. Ma l’uomo&nbsp;propone e Dio dispone. Dopo un anno di soggiorno a Boi-gara (sembra che, oltre a questa antica città, islamizzata&nbsp;fin dal X secolo e conquistata dai Mongoli nel 1237, avessero visitato anche Sarai, la vasta tendopoli fondata da&nbsp;Batu intorno al 1250 in un’ansa del Volga, all’appoggio&nbsp;di una vecchia fortezza in muratura) qualcosa sopravvenne&nbsp;ad impedire ai due Veneziani di riguadagnare la Crimea&nbsp;ed il loro microcosmo greco-veneto. Secondo Marco, a bloccare le strade del Sud sarebbe stata la guerra di successione che aveva sconvolto il mondo mongolo alla morte&nbsp;di Mongke, nell’agosto 1259. Ariqboga, che era sempre&nbsp;rimasto a Karakorum quale vicario e braccio destro del fratello, aspirava alla sua successione e si faceva forte del&nbsp;controllo sul .tesoro di famiglia e dell’appoggio dei parenti,&nbsp;ma Kubilai gli contendeva il potere con l’appoggio dei&nbsp;più importanti generali, impegnati nella conquista della&nbsp;Cina. Ognuno dei due pretendenti aveva convocato un&nbsp;</font><font style="font-size:medium;font-family:Times New Roman, serif;font-style:italic;">kurìltay</font><font style="font-size:medium;font-family:Times New Roman, serif;"> che sanzionasse la propria elezione, ma la decisione era passata alla forza delle armi, e, mentre Kubilai&nbsp;sconfiggeva Ariqboga in Estremo Oriente, Berke, ormai&nbsp;musulmano convinto, veniva alle mani con Hulagu, più&nbsp;che mai antimusulmano e sostenitore di Kubilai. Dice Marco Polo che il padre e lo zio, constatato che non era possibile, a causa della guerra, tornare dalla parte da cui erano venuti, ma che « andare avanti si poteva », decisero&nbsp;di compiere un’ampia diversione verso levante. In realtà,&nbsp;a impedire il ritorno non fu probabilmente la guerra dina-</font></p>
<p><font style="font-size:medium;font-family:Times New Roman, serif;">33</font></p>
</body>
</html>