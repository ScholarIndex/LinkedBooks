<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">livelli sovrapposti, in un clima morbido e un po’ fradicio, adatto ad ogni coltura.</font></p>
<p><font style="font-size:medium;font-family:Times New Roman, serif;">Il Veneziano non incontra subito il « figlio dell’Oceano », come i Cinesi chiamano lo Yang-tse-kiang. Cheng-tu, capitale del Sse-chuan, chiamata, al tempo degli imperatori Han, la « città di broccato » e, al tempo dei T’ang, la « città dei fiori d’ibisco », è attraversata da un affluente&nbsp;del « grande fiume », il Min, che ancora più contribuisce alla meravigliosa fertilità del cosiddetto Bacino Rosso.&nbsp;Le sue acque erano state canalizzate, più di duemila anni&nbsp;fa, in un sistema di irrigazione quanto mai completo ed&nbsp;efficiente, e i Mongoli, anziché distruggerlo come avevano fatto in Afghanistan e in Asia centrale, l’avevano perfezionato. Nonostante i danni provocati dalla cosiddetta&nbsp;Rivoluzione Culturale degli anni 1966-1969, che ha distrutto l’antico quartiere monumentale, Cheng-tu conserva ancora ai nostri giorni una parte almeno del fascino&nbsp;dell’epoca lontana in cui era una città di poeti. Chissà&nbsp;se Marco vi avrà sentito parlare di Tu Fu, il grande poeta che vi si era rifugiato nell’anno 759, in una casetta&nbsp;di periferia dove veniva a trovarlo l’amico Li Po, oggi&nbsp;celebre anche fra noi. Li Po era nato proprio a Cheng-tu, nel 701. Ma, se ha dovuto attraversare il venerando&nbsp;ponte detto « dei Nove Occhi » che scavalca lo Jujang,&nbsp;« il torrente di broccato », Marco è passato certamente vicino al santuario dedicato alla memoria di un altro poeta ancora, Chu-ko Liang, protagonista di romanzi e di drammi nonché di un periodo particolarmente travagliato della storia della Cina, quello detto dei « Tre Regni ». Vissuto tra l’anno 181 ed il 234 dopo Cristo, generale, diplomatico e consigliere dell’imperatore Liu Pei che aveva fondato un regno nel Sse-chuan dopo il crollo dell’impero unitario degli Han, ancora non moltissimi anni fa&nbsp;Chu-ko Liang era venerato come un semidio dalle tribù&nbsp;semiselvagge della frontiera cino-birmana, al punto che&nbsp;qualche missionario spregiudicato aveva ottenuto una quan-</font></p>
<p><font style="font-size:medium;font-family:Times New Roman, serif;font-weight:bold;">189</font></p>
</body>
</html>