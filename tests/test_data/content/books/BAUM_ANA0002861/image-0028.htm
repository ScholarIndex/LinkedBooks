<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">tori, sia sul versante sud-occidentale, verso Kersona (l’odierna Sebastopoli), dove sorgevano più di quaranta </font><font style="font-size:large;font-family:AngsanaUPC, serif;font-style:italic;">castella</font><font style="font-size:large;font-family:AngsanaUPC, serif;"> e dove abitavano molti Goti, che parlavano tedesco.</font></p>
<p><font style="font-size:large;font-family:AngsanaUPC, serif;">Verso nord, la via sprofondava in una piana immensa, tutta coperta di foreste: era la terra un tempo abitata, secondo Guglielmo da Rubruck, dai Cumani, popolazione&nbsp;turca che vi si era insediata cacciando altre popolazioni.&nbsp;In realtà sembra si trattasse dei Turchi del Kipciak, ascendenti immediati dei Mamelucchi; chiunque fossero, erano&nbsp;stati scacciati a loro volta dai Mongoli, e le loro vicende&nbsp;erano state atroci. Fra Guglielmo aveva sentito raccontare&nbsp;da un mercante, testimone oculare, che miseria e carestia&nbsp;li avevano ridotti al punto di divorare come cani affamati&nbsp;le carni dei morti. Ai confini con le selve erano le grandi&nbsp;saline che rappresentavano la maggior fonte di reddito per&nbsp;l’Orda d’Oro: rifornivano di sale tutta la Russia, e, al&nbsp;tempo di Batu, un carro di sale veniva pagato due pezze&nbsp;di cotone del valore di mezzo iperpero </font><font style="font-size:large;font-family:AngsanaUPC, serif;font-style:italic;">(bisante)</font><font style="font-size:large;font-family:AngsanaUPC, serif;"> bizantino.</font></p>
<p><font style="font-size:large;font-family:AngsanaUPC, serif;">Non sappiamo come i due viaggiatori giungessero a Bùlgara (Bulgar), la città presso la quale si trovava l’accampamento del </font><font style="font-size:large;font-family:AngsanaUPC, serif;font-style:italic;">khan</font><font style="font-size:large;font-family:AngsanaUPC, serif;"> dell’Orda d’Oro: era l’antica capitale dei Bulgari del Volga, migrati altrove, e si trovava&nbsp;ad est del grande fiume, nei pressi dell’odierna Kazan. Certamente il loro approccio con i Mongoli doveva essere avvenuto da tempo, ed è da pensare non fosse stato gran&nbsp;che dissimile da quello di fra Guglielmo da Rubruck, la&nbsp;cui descrizione è efficacissima nella sua semplicità: « Quando ci siamo trovati in mezzo a questi barbari, mi è sembrato di entrare in un altro mondo ». Mongoli a cavallo&nbsp;avevano circondato i viaggiatori, li avevano fatti aspettare un pezzo, seduti all’ombra del loro carro, e poi avevano chiesto loro se era la prima volta che venivano; alla&nbsp;risposta affermativa di fra Guglielmo, avevano chiesto in&nbsp;maniera arrogante un assaggio delle sue provviste. Bevuto&nbsp;un bicchierone del suo buon moscato, gliene avevano chiesto un altro, dicendo « che non si entra in una casa con</font></p>
<p><font style="font-size:large;font-family:AngsanaUPC, serif;font-weight:bold;">29</font></p>
</body>
</html>