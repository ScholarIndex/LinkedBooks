<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">nati indietro colpendolo ancora e ancora « ferita su ferita, piaga su piaga »; l’eccidio di Raimondo d’Antiochia nella&nbsp;cattedrale di Tortosa, nel 1213; l’omicidio del patriarca&nbsp;di Gerusalemme, Alberto, nel 1214. Marco stesso poco&nbsp;mancò non fosse testimone di una nuova, micidiale operazione degli Assassini: la pugnalata inferta con un’arma&nbsp;avvelenata al principe Edoardo d’Inghilterra proprio ad&nbsp;Acri, il 16 giugno 1272, pugnalata che doveva spingere&nbsp;definitivamente il valoroso principe inglese, rimasto lunghi mesi infermo, ad abbandonare ogni idea di Crociata&nbsp;ed a tornarsene a casa. I Musulmani avevano paura degli&nbsp;Assassini quanto i « Franchi ». Lo stesso Saladino, il cavaliere senza macchia e senza paura dell’Islam, aveva temuto per la propria vita quando gli erano giunti inquietanti messaggi da parte della confraternita ismailita, che&nbsp;amava definirsi « la Compagnia ».</font></p>
<p><font style="font-size:medium;font-family:Sylfaen, serif;">La presenza del principe Edoardo e del suo seguito di Inglesi dava ad Acri un’animazione ancora maggiore&nbsp;del solito. Probabilmente il principe risiedeva nel castello&nbsp;dove alloggiavano i re di Gerusalemme in occasione delle&nbsp;loro apparizioni sempre più sporadiche nella capitale. Era&nbsp;arrivato il 9 maggio, animato dalle più serie intenzioni di&nbsp;organizzare una robusta coalizione cristiana contro Baibars,&nbsp;e contava sull’aiuto dei Mongoli: benché orripilato (è Sir&nbsp;Steven Runciman che lo afferma) nell’apprendere che i&nbsp;Veneziani rifornivano i Mamelucchi di materiali militari&nbsp;e i Genovesi non vedevano l’ora di fare la stessa cosa e&nbsp;intanto controllavano il commercio di schiavi con l’Egitto&nbsp;(di fronte alle sue indignate proteste, i mercanti italiani&nbsp;avevano tirato fuori i decreti dell’Alta Corte di Giustizia&nbsp;di Acri che li autorizzavano a fare tutto ciò che facevano),&nbsp;aveva addirittura inviato una missione a</font><font style="font-size:medium;font-family:Sylfaen, serif;font-style:italic;">ÌVilkhan,</font><font style="font-size:medium;font-family:Sylfaen, serif;"> il monarca mongolo dell’Iran, Aboga, figlio di Hulagu e nipote&nbsp;di Kubilai. I tre inviati, tre Inglesi, Reginald Russell, Godfrey Welles e John Parker, avevano raggiunto Aboga, impegnato in battaglie dinastiche nel Turchestan, e ne ave-</font></p>
<p><font style="font-size:medium;font-family:Sylfaen, serif;">79</font></p>
</body>
</html>