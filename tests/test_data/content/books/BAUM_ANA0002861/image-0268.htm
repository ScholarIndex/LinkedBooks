<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">agli idoli e si dedicavano al loro servizio fino a quando prendevano marito. Una volta che i sacerdoti avevano dichiarato che una divinità maschile, adirata con la propria&nbsp;sposa, non voleva più congiungersi con lei, le ragazze erano state chiamate per riconciliarli. Così, completamente&nbsp;nude meno un minimo </font><font style="font-size:medium;font-family:Sylfaen, serif;font-style:italic;">cache-sexe,</font><font style="font-size:medium;font-family:Sylfaen, serif;"> le ragazze avevano cantato, danzato, saltellato e fatto capriole e piroette davanti&nbsp;alle statue delle due divinità, invocando il dio e sollecitandolo a far pace con la sposa; poi se n’erano tornate a&nbsp;casa, e la mattina dopo i sacerdoti avevano raccontato che&nbsp;le due divinità si erano riconciliate e avevano dormito insieme. « Queste ragazze hanno la carne così soda che nessuno riesce a pizzicarle. Per una monetina permettono ad&nbsp;un uomo di pizzicarle a volontà. Sposate, hanno ancora la&nbsp;carne soda, ma non altrettanto di prima. E per questa saldezza i loro seni non sono pendenti, ma stanno su belli&nbsp;dritti e prominenti... »<sup>6</sup> Ah, Marco, Marco! Ancora una&nbsp;volta, questa pagina del suo </font><font style="font-size:medium;font-family:Sylfaen, serif;font-style:italic;">Milione</font><font style="font-size:medium;font-family:Sylfaen, serif;"> ha sapore di cosa&nbsp;autentica e vissuta: le ragazze sono, del resto, le stesse&nbsp;che, nelle pose più flessuose e sensuali, si esibiscono nei&nbsp;bassorilievi e nelle sculture dei templi indiani davanti ai&nbsp;loro « idoli » compiaciuti quanto par di capire lo fosse il&nbsp;nostro Veneziano, ormai trentasettenne, davanti a tanto&nbsp;straordinario bendidio.</font></p>
<p><font style="font-size:medium;font-family:Sylfaen, serif;">In altre terre indiane, vicine al Mahabar, si diceva che i diamanti fossero copiosissimi e facili da raccogliere,&nbsp;non fosse stato per i serpenti che infestavano le montagne: per procurarsi i diamanti, i nativi buttavano nel&nbsp;cavo delle vallate dei pezzi di carne sanguinolenta in modo&nbsp;che i diamanti vi si conficcassero e le aquile bianche, colà&nbsp;assai numerose, ingollassero i diamanti con la carne restituendoli poi in mezzo alle deiezioni. Era, probabilmente,&nbsp;leggenda, com’era leggenda quella di san Tommaso apo··&nbsp;stolo, ucciso per errore dalla freccia di un </font><font style="font-size:medium;font-family:Sylfaen, serif;font-style:italic;">gavi</font><font style="font-size:medium;font-family:Sylfaen, serif;"> che voleva</font></p>
<p><font style="font-size:small;font-family:Sylfaen, serif;font-style:italic;"><sup>6</sup> Devisement,</font><font style="font-size:small;font-family:Sylfaen, serif;"> trad. Hambis, II, pp. 438 ss.</font></p>
</body>
</html>