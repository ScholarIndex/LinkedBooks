<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">decessori, « ebbero gran paura di andare più innanzi », scaricarono in braccio ai Polo doni, credenziali, messaggi&nbsp;e privilegi, e si diedero a vergognosa fuga sulla galera del&nbsp;gran maestro dei Templari<sup>4</sup>.</font></p>
<p><font style="font-size:medium;font-family:Sylfaen, serif;">Ecco, dunque, Nicolò e Matteo Polo abbandonati e soli, con Marco, a Laiazzo. Soli, veramente, no: a parte&nbsp;la presenza di una colonia veneziana sulla quale appoggiarsi, c’erano senza dubbio molti mercanti che si preparavano al viaggio lungo la carovaniera di Cilicia. Abbandonati, tutto sommato, nemmeno. Avevano le credenziali&nbsp;di Gregorio X e le sue lettere a Kubilai; avevano la </font><font style="font-size:medium;font-family:Sylfaen, serif;font-style:italic;">paiza,&nbsp;</font><font style="font-size:medium;font-family:Sylfaen, serif;">la famosa lastra o tavola d’oro che, nel territorio soggetto&nbsp;all’alta sovranità di Kubilai, garantiva incolumità, assistenza e rispetto. Ma, soprattutto, avevano ciò che mancava&nbsp;ai due frati, pur con tutta la loro dottrina: il coraggio.&nbsp;Fa molta specie che la fiducia in una protezione soprannaturale e lo spirito di sacrificio di chi affronta il pericolo&nbsp;per fede e obbedienza allignassero in due mercanti veneziani assai più e meglio che in due rappresentanti di un&nbsp;ordine religioso celebre per scienza ma anche per combattività: i Domenicani erano stati gli implacabili piloti della&nbsp;Crociata contro gli sciagurati eretici Albigesi in Provenza,&nbsp;l’anima della Sacra Romana e Universale Inquisizione della Fede... Ma, come dice giustamente il manzoniano don&nbsp;Abbondio, il coraggio, uno non se lo può dare.</font></p>
<p><font style="font-size:medium;font-family:Sylfaen, serif;">I diecimila cavalieri di Aboga non dovevano, comunque, corrispondere alle speranze del principe Edoardo. Erano troppo pochi, e Aboga, impegnato nella lunga </font><font style="font-size:medium;font-family:Sylfaen, serif;font-style:italic;">querelle</font><font style="font-size:medium;font-family:Sylfaen, serif;"> dinastica contro il </font><font style="font-size:medium;font-family:Sylfaen, serif;font-style:italic;">khan</font><font style="font-size:medium;font-family:Sylfaen, serif;"> dell’Orda d’Oro da un lato,&nbsp;contro Khaidu, nipote del Gran Khan Ogodei, dall’altra,</font></p>
<p><font style="font-size:small;font-family:Sylfaen, serif;"><sup>4</sup> </font><font style="font-size:small;font-family:Sylfaen, serif;font-style:italic;">II Milione,</font><font style="font-size:small;font-family:Sylfaen, serif;"> trad. </font><font style="font-size:small;font-family:Sylfaen, serif;font-weight:bold;font-variant:small-caps;">Benedetto, p. </font><font style="font-size:small;font-family:Sylfaen, serif;">11. Secondo il testo stabilito da A.C. </font><font style="font-size:small;font-family:Sylfaen, serif;font-weight:bold;font-variant:small-caps;">Moule </font><font style="font-size:small;font-family:Sylfaen, serif;">e P. </font><font style="font-size:small;font-family:Sylfaen, serif;font-weight:bold;font-variant:small-caps;">Pelliot </font><font style="font-size:small;font-family:Sylfaen, serif;font-style:italic;">(Marco Polo. The Description of the World&nbsp;</font><font style="font-size:small;font-family:Sylfaen, serif;">cit.) nella versione francese di L. </font><font style="font-size:small;font-family:Sylfaen, serif;font-weight:bold;font-variant:small-caps;">Hambis </font><font style="font-size:small;font-family:Sylfaen, serif;">a cura di S. </font><font style="font-size:small;font-family:Sylfaen, serif;font-weight:bold;font-variant:small-caps;">Yérasimos </font><font style="font-size:small;font-family:Sylfaen, serif;">(Le&nbsp;</font><font style="font-size:small;font-family:Sylfaen, serif;font-style:italic;">Devisement du monde</font><font style="font-size:small;font-family:Sylfaen, serif;">, Parigi 1980, I, p 55), i due avrebbero scritto&nbsp;« des lettres au Grand Kaan » per giustificarsi, e ottenuto una autorizzazione dal papa di tornare indietro. All’ed. 1980 del </font><font style="font-size:small;font-family:Sylfaen, serif;font-style:italic;">Devisement</font><font style="font-size:small;font-family:Sylfaen, serif;"> ci riferiremo d’ora innanzi come </font><font style="font-size:small;font-family:Sylfaen, serif;font-style:italic;">Devisement,</font><font style="font-size:small;font-family:Sylfaen, serif;"> trad. Hambis.</font></p>
</body>
</html>