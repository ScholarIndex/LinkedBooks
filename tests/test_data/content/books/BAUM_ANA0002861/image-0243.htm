<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">grazia che non riteneva giusta<sup>6</sup>, ma aveva ordinato che non se ne spargesse il sangue, perché si trattava pur sempre&nbsp;di un parente di Gengis Khan, ed il sangue di Gengis&nbsp;Khan non doveva essere sparso sulla terra, né il sole o&nbsp;l’aria dovevano vederlo.</font></p>
<p><font style="font-size:medium;font-family:Times New Roman, serif;">Morto Nayan, vennero a rendere omaggio a Kubilai i suoi vassalli, signori di varie terre e province tra Man-ciuria, Siberia e Corea. Ma gli uomini dell’esercito imperiale si facevano beffe dei cristiani nestoriani che erano&nbsp;fra loro, perché Nayan era stato cristiano, convertito dalla&nbsp;fede buddista<sup>7</sup>, e, da principe cristiano, aveva fatto portare in testa al proprio esercito una croce. « Avete visto »&nbsp;dicevano « come la croce del vostro Dio ha aiutato Nayan&nbsp;che era cristiano? »</font></p>
<p><font style="font-size:medium;font-family:Times New Roman, serif;">Gli echi di questi commenti giunsero a Kubilai. Il Gran Khan reagì duramente. Severi rimproveri piovvero&nbsp;sul capo di chi gli era più vicino; poi Kubilai fece riunire&nbsp;i nestoriani e parlò loro. L’autenticità del discorso è lungi&nbsp;dall’essere garantita, ma il contenuto sembra del tutto possibile e presumibile. « La croce del vostro Dio non ha&nbsp;aiutato Nayan » disse Kubilai. « È naturale che abbia fatto così. La croce, essendo buona, non poteva compiere&nbsp;nessuna opera che non fosse buona e giusta. Nayan, che&nbsp;faceva la guerra al suo signore, era sleale e fellone, e perciò quello che gli è toccato è più che giusto; la croce del&nbsp;vostro Dio ha fatto molto bene a non aiutarlo contro giustizia, perché essendo buona non poteva che fare il bene. »&nbsp;Aveva parlato a voce altissima perché tutti lo potessero&nbsp;sentire. Pieni di giubilo gli risposero i cristiani: « Nobilissimo signore! voi dite la pura verità, perché la croce non&nbsp;vuol compiere malvagità e slealtà come ha fatto Nayan,</font></p>
<p><font style="font-size:small;font-family:Times New Roman, serif;">‘Cosi </font><font style="font-size:small;font-family:Times New Roman, serif;font-style:italic;">Oevisement,</font><font style="font-size:small;font-family:Times New Roman, serif;"> trad. </font><font style="font-size:small;font-family:Times New Roman, serif;font-variant:small-caps;">Hambis, </font><font style="font-size:small;font-family:Times New Roman, serif;">II, p. 203.</font></p>
<p><font style="font-size:small;font-family:Times New Roman, serif;"><sup>7</sup>Un’iscrizione del 1325 ricorda il momento in cui Nayan «abbandonò la vera legge di Buddha ». Cfr. G.R. </font><font style="font-size:small;font-family:Times New Roman, serif;font-variant:small-caps;">Cardona, </font><font style="font-size:small;font-family:Times New Roman, serif;">in </font><font style="font-size:small;font-family:Times New Roman, serif;font-style:italic;">11 Milione,</font><font style="font-size:small;font-family:Times New Roman, serif;"> ed. </font><font style="font-size:small;font-family:Times New Roman, serif;font-variant:small-caps;">Bertolucci Pizzorusso </font><font style="font-size:small;font-family:Times New Roman, serif;">cit., pp. 674 s. (la notizia è tratta da una nota&nbsp;di </font><font style="font-size:small;font-family:Times New Roman, serif;font-variant:small-caps;">P. Pelliot).</font></p>
</body>
</html>