<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">neziane). Le case e i palazzi continuavano a servire da abitazioni e da fondaci; restano, di quel tempo, elegantissime vestigia, più che mai bizantineggianti. Ma in campo San Salvador verdeggiava un fico, e, a San Zulian,&nbsp;a metà delle Mercerie, un </font><font style="font-size:medium;font-family:Sylfaen, serif;font-style:italic;">sambughèr,</font><font style="font-size:medium;font-family:Sylfaen, serif;"> un sambuco, entrambi conosciuti come punti di riferimento. Lo stesso&nbsp;palazzo ducale, benché fosse stato ingrandito ai tempi di&nbsp;Ranieri Zen, costituiva un insieme di contraddizioni: a&nbsp;pianterreno (sembra) verso il rio di Palazzo c’era la sala&nbsp;del Maggior Consiglio, ricordata per la prima volta nel&nbsp;1255; nel 1296 si deciderà di ingrandirla, e ne vedremo&nbsp;ben presto il perché. Vi si vedevano, affrescate, le storie&nbsp;della contesa fra Federico Barbarossa e papa Alessandro&nbsp;III, nelle quali la tradizione attribuiva a Venezia una parte di importanza fondamentale. La cappella di San Nicolò,&nbsp;rifatta poi nel Cinquecento, recava invece, a fresco, le vicende della quarta Crociata e della presa di Costantinopoli; le aveva fatte dipingere Pietro Ziani, il doge al quale un’altra tradizione attribuiva l’idea di trasferire la capitale della Repubblica da Venezia a Costantinopoli, a&nbsp;causa (come scrive un cronista) dell’« insopportabile fet-tor nei canali della città all’ora che nel scuro e pien della&nbsp;luna nel reflusso calano grandemente le acque », ed anche perché « tutto quel che se magnava e se beveva e in&nbsp;tutti i usi della vita se consumava, tutto era stato portato da paesi esterni; nasceva in questi paltani se non&nbsp;cape [conchiglie], e granzi, e altri pessetti, che come nas-suti in diverso elemento, alla nostra natura non possono&nbsp;essere se non mal sani e de cattivo nutrimento ». Le stanze&nbsp;dei vari uffici e magistrature occupavano anche parte dell’attuale cortile del palazzo; l’appartamento del doge si&nbsp;sviluppava dietro le absidi di San Marco; nel prospetto&nbsp;sulla Piazzetta, due colonne rosse, ancora esistenti, segnavano il posto dal quale il Serenissimo assisteva ai perio-</font></p>
<p><font style="font-size:medium;font-family:Sylfaen, serif;">305</font></p>
</body>
</html>