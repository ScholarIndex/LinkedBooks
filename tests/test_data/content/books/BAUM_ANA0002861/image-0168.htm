<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">accoglieva lui ed i suoi con tanta bonomia e con tanta fiducia. Anche l’attribuirgli una bellezza che non era potuta essere, al di là del luogo comune in nome del quale la bellezza doveva essere inseparabile dalla potenza, era un gesto di lealtà verso un benefattore. (Può essere, però, che&nbsp;in quel ritrattino di maniera sia entrato, in maniera determinante, il co-autore del libro di Marco, Rustichello, di&nbsp;cui diremo a suo luogo.)</font></p>
<p><font style="font-size:medium;font-family:Sylfaen, serif;">3. Il Gran Khan mutava residenza tre volte l’anno. L’estate, fino al ventottesimo giorno della luna d’agosto,&nbsp;la passava a Ciandu; sei mesi, da settembre a marzo, li&nbsp;trascorreva nella sua nuova capitale, Pechino, rifabbricata e ribattezzata in cinese Ta-tu (la </font><font style="font-size:medium;font-family:Sylfaen, serif;font-style:italic;">Taidu</font><font style="font-size:medium;font-family:Sylfaen, serif;"> del libro di&nbsp;Marco) ma già nota da tempo come Khanbaliq, la « città&nbsp;del Signore », in lingua turca, la </font><font style="font-size:medium;font-family:Sylfaen, serif;font-style:italic;">Cambalu</font><font style="font-size:medium;font-family:Sylfaen, serif;"> del libro di&nbsp;Marco. Poi c’era la stagione delle cacce imperiali, marzo&nbsp;aprile maggio, che vedevano il Gran Signore accampato&nbsp;in una località prossima al mar Giallo, a sud-est di Pechino: era un ritorno alle tradizioni mongole, ma a Nicolò&nbsp;e Maffio Polo, che avevano visto l’accozzaglia di tende di&nbsp;feltro, di carriaggi e di bestiame degli accampamenti di&nbsp;Berke, </font><font style="font-size:medium;font-family:Sylfaen, serif;font-style:italic;">khan</font><font style="font-size:medium;font-family:Sylfaen, serif;"> dell’Orda d’Oro, l’accampamento di Kubilai&nbsp;dovette sembrare molto diverso. Era una tendopoli sontuosa, tenuta insieme da cordami di seta, un diecimila tende all’incirca, per il seguito, per la guardia, per i figli, per&nbsp;i falconieri, per le concubine; il sovrano aveva un padiglione composto di più locali, con l’anticamera, la sale per&nbsp;le udienze e la camera da letto, sorretti da colonne di legno odoroso assai ben lavorate, ricoperti all’esterno di pelli&nbsp;di tigre e all’interno di pellicce di ermellino e di zibellino,&nbsp;« le più belle e le più ricche che esistano al mondo », in&nbsp;tale profusione che soltanto un grandissimo sovrano avrebbe potuto permettersi di alzare tende simili. Gli occhi&nbsp;esperti dei due Polo anziani valutavano tutte quelle magnificenze: a Soldaia ne avevano viste, di pellicce, ma mai in</font></p>
<p><font style="font-size:medium;font-family:Sylfaen, serif;">169</font></p>
</body>
</html>