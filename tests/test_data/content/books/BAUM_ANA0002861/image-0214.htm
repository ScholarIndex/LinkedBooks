<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">portanti, ma in realtà la loro classificazione era minuziosa quanto e più di quella delle </font><font style="font-size:medium;font-family:Sylfaen, serif;font-style:italic;">arti</font><font style="font-size:medium;font-family:Sylfaen, serif;"> veneziane. C’erano le corporazioni degli orafi e dei gioiellieri, dei fabbricanti di colla, di tegole, di coltelli, di carta, di mattoni, degli antiquari, dei mercanti d’arte, dei produttori di riso e di olio,&nbsp;ma anche quelle dei bagnini, poeticamente chiamati « associati dell’acqua profumata », dei medici, degli indovini,&nbsp;dei mercanti di granchi, dei venditori di zenzero. Come a&nbsp;Venezia, artigiani e negozianti di generi determinati occupavano spesso con le loro botteghe una strada, un quartiere determinato; i cambiavalute avevano i loro banchi&nbsp;ai due lati di un’ampia fetta della cosiddetta « via imperiale ». E, come a Venezia, le corporazioni erano le interlocutrici ufficiali dello Stato nelle questioni che riguardavano i loro associati, teoricamente tenuti a trasmettersi di&nbsp;padre in figlio il mestiere, l’officina o la bottega ma spesso esonerati quando avessero raggiunto sufficiente agiatezza e avessero voluto ritirarsi dagli affari. Di fatto, i mercanti e gli artigiani arricchiti mettevano un punto d’onore&nbsp;nell’astenersi da ogni sorta di lavoro manuale, e, a detta&nbsp;di Marco, « vivevano così delicatamente e pulitamente come se fossero stati dei re », mentre le loro donne erano&nbsp;« cosa delicatissima e angelica ».</font></p>
<p><font style="font-size:medium;font-family:Sylfaen, serif;">I mercanti arricchiti contendevano ai principi e ai grandi del regno il primato nella delicatezza e nell’eleganza, anche se le loro case erano di legno e di bambù come&nbsp;quelle dei poveri (tra i quali ce n’erano molti che non avevano casa, e dormivano all’aperto, o nelle barche sui canali, o in baraccopoli allestite in qualche modo nei cortili&nbsp;dei monasteri e delle caserme: nonostante l’ottima organizzazione del corpo dei pompieri, gli incendi facevano&nbsp;molti danni e lasciavano molti senza tetto), La crisi degli&nbsp;alloggi dovuta alla sovrapopolazione aveva provocato la&nbsp;costruzione di edifici a molti piani, ma le case dei signori&nbsp;erano ad un piano solo, nascoste da mura esterne in mezzo a giardini di gusto squisito, ricchi di fiori rari, di pini,</font></p>
<p><font style="font-size:medium;font-family:Sylfaen, serif;">215</font></p>
</body>
</html>