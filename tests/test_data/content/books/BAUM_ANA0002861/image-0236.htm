<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">Signore le migliori garanzie quanto alla sua utilizzazione politica.</font></p>
<p><font style="font-size:large;font-family:AngsanaUPC, serif;">3. Così, nell’anno del Signore 1284, messer Marco Polo si era trovato aggregato ad un’ambasceria diretta verso uno degli alti luoghi della religione buddista, l’isola di&nbsp;Ceylon. Appare chiaramente dal testo del </font><font style="font-size:large;font-family:AngsanaUPC, serif;font-style:italic;">Milione</font><font style="font-size:large;font-family:AngsanaUPC, serif;"> che Marco (forse non da solo, forse c’erano con lui anche il padre&nbsp;e lo zio, commercianti di gioie di antica e provata esperienza, ma egli non ne fa parola) era stato associato a quella missione diplomatica proprio in virtù delle sue conoscenze in fatto di pietre preziose. Ceylon era rinomatissima per le gemme che vi si trovavano, zaffiri, topazi, anche granati e ametiste, ma soprattutto rubini, e non rubini balasci come nel Badakhshan, ma rubini della migliore&nbsp;qualità e del più grande valore. Il re dell’isola ne possedeva uno « vermiglio come il fuoco », lungo nientemeno&nbsp;che un palmo e grosso quanto il braccio di un uomo. Una&nbsp;pietra simile, non c’era danaro che la potesse pagare, ma&nbsp;Kubilai, che ne aveva sentito parlare, la desiderava ad&nbsp;ogni costo ed era disposto a offrire qualsiasi prezzo, anche&nbsp;(così aveva detto a Marco) il valore di un’intera città.</font></p>
<p><font style="font-size:large;font-family:AngsanaUPC, serif;">L’acquisto del rubino non andò in porto. Il re aveva mostrato la gemma agli inviati di Kubilai: era veramente&nbsp;degna della sua fama, purissima ed enorme al punto che&nbsp;la mano del re non riusciva a contenerla. Il re se la passava di tanto in tanto sugli occhi e la baciava, mentre diceva che non l’avrebbe ceduta per nulla al mondo, perché&nbsp;era stata di suo padre e dei suoi avi e lui aveva il dovere&nbsp;di trasmetterla ai suoi discendenti. « Con questa risposta&nbsp;e senza rubino gli ambasciatori fecero ritorno al loro signore. » Ma portavano con sé altre cose, che a Kubilai piacevano senza dubbio assai meno del rubino, ma che potevano essergli molto più utili: tre reliquie, così venerate&nbsp;da fare di Ceylon un pellegrinaggio frequentato quanto&nbsp;San Giacomo di Compostella nell’Occidente cristiano. Era-</font></p>
<p><font style="font-size:large;font-family:AngsanaUPC, serif;font-weight:bold;">237</font></p>
</body>
</html>