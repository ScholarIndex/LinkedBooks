<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">del morente impero latino. Se avessero pensato fin dalla partenza per Soldaia a spingersi con quella merce rara,&nbsp;che figurerà frequentemente nèi commerci veneziani con&nbsp;l’Oriente anche nei secoli successivi, fin nel cuore dell’Orda&nbsp;d’Oro, non lo sapremo mai. Probabilmente furono le notizie raccolte in Crimea a deciderli ^il grande passo che doveva portarli a distanze inimmaginabili e aprire la via ad&nbsp;un’avventura quale pochissimi uomini d’Occidente avevano vissuto prima di loro.</font></p>
<p><font style="font-size:medium;font-family:Sylfaen, serif;">2. Purtroppo, dal libro famoso che Marco Polo scriverà o detterà trentasette anni dopo, e che, dal soprannome dato dai Veneziani all’autore, sarà conosciuto come </font><font style="font-size:medium;font-family:Sylfaen, serif;font-style:italic;">Il Milione,</font><font style="font-size:medium;font-family:Sylfaen, serif;"> di quel viaggio sappiamo ben poco. Per consiglio dei mercanti di Costantinopoli, fra Guglielmo da&nbsp;Rubruck si era fatto dare un carro tirato da buoi, e se ne&nbsp;era grandemente pentito perché aveva impiegato due mesi&nbsp;ad arrivare all’accampamento di Sartaq, figlio di Batu, mentre a cavallo ne avrebbe impiegato uno solo. D’altra parte&nbsp;i mercanti gli avevano consigliato di portarsi appresso frutta e vino moscato e biscotti delicati per farne dono ai potentati mongoli, e di questi consigli aveva avuto da lodarsi moltissimo: non fosse stato per quei biscotti (lo ripete&nbsp;diverse volte nella sua relazione) sarebbe certamente morto di fame nel lunghissimo viaggio fino in Mongolia. Dal&nbsp;libro di Marco, sembrerebbe che Nicolò e Matteo Polo&nbsp;avessero invece preferito i cavalli: non erano inviati diplomatici e la loro mercanzia pesava poco. A meno che,&nbsp;per distrarre l’attenzione dei Mongoli da quella stessa mercanzia che senza dubbio si erano nascosti addosso, non si&nbsp;fossero portati appresso un po’ di telerie e, magari, qualche pezza di stoffa pregiata.</font></p>
<p><font style="font-size:medium;font-family:Sylfaen, serif;">Ecco dunque i due Polo di fronte all’ignoto. Da Soldaia verso l’interno, la strada serpeggia tra i monti: tutta montuosa era ed è la Crimea, sia da Soldaia verso l’istmo&nbsp;di Kerc e le foci del Don, dove si frastaglia in alti promon-</font></p>
<p><font style="font-size:medium;font-family:Sylfaen, serif;">28</font></p>
</body>
</html>