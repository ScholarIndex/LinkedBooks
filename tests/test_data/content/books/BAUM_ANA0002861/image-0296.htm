<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">4. L’isola di Cerigo (la Citerà degli antichi) era appartenuta in feudo ad una famiglia veneziana, i Venier, attivissima nel commercio d’Oriente come i Viaro, o Via-dro, che possedevano la vicina Cerigotto. Le due isole&nbsp;erano scaglionate sulla rotta di Creta, ma, poiché se ne&nbsp;era impadronito Licario, era meglio evitarle, come la costa&nbsp;orientale del Peloponneso: la fortezza di Malvasia, alta&nbsp;su una rupe protesa nel mare, era stata ceduta a Michele&nbsp;Vili da Guglielmo di Villehardouin, principe di Morea,&nbsp;nel 1263, come prezzo del proprio riscatto. Il principato&nbsp;franco di Morea, nato anch’esso dalla spartizione dell’impero dopo la quarta Crociata, aveva avuto vita dura da&nbsp;Michele durante la signoria deH’ultimo Villehardouin, Guglielmo, per l’appunto, gran cavaliere, animoso e brillante,&nbsp;che, tutto sommato, era stato benvoluto anche dai Greci&nbsp;contro i quali si era battuto per tutti i suoi trentadue anni&nbsp;di regno. La sua erede, Isabella, aveva sposato in prime nozze Filippo d’Angiò e aveva vissuto a Napoli, al Castel del-l’Ovo; in seconde nozze aveva sposato un cavaliere di&nbsp;grande casato e di modesta fortuna, Fiorenzo di Hainaut.&nbsp;Morto Fiorenzo nel 1297, sposerà Filippo di Savoia, conte di Piemonte, portando in casa Savoia il romantico titolo di « principe d’Acaia »&quot;. Ma l’alta signoria sul principato spettava al re di Sicilia, cioè a casa d’Angiò.</font></p>
<p><font style="font-size:medium;font-family:Sylfaen, serif;">Non sappiamo se, evitata con cura la penisola della Maina, abitata da Greci particolarmente animosi e turbolenti, il convoglio approdasse al porto di Kalamata, che&nbsp;apparteneva, per l’appunto, al principato di Morea. I rapporti tra i Veneziani e i Villehardouin erano stati generalmente discreti; la stessa Isabella conoscerà il terzo sposo a Roma durante le celebrazioni del giubileo indetto</font></p>
<p><font style="font-size:small;font-family:Sylfaen, serif;"><sup>11</sup> Cfr. J. </font><font style="font-size:x-small;font-family:Sylfaen, serif;font-variant:small-caps;">Longnon, </font><font style="font-size:small;font-family:Sylfaen, serif;font-weight:bold;font-style:italic;">L'Empire Latin </font><font style="font-size:small;font-family:Sylfaen, serif;font-style:italic;">de </font><font style="font-size:small;font-family:Sylfaen, serif;font-weight:bold;font-style:italic;">Constantinople et la principauté de Marèe</font><font style="font-size:small;font-family:Sylfaen, serif;">, Parigi 1949, pp. 217 ss., 264 ss.</font></p>
<p><font style="font-size:medium;font-family:Sylfaen, serif;">297</font></p>
</body>
</html>