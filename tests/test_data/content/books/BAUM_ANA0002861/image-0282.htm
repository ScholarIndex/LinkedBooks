<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">d’accordo con Qalawun) ed In cambio di un solido corrispettivo in danaro, i Veneziani, abbandonando le riserve imposte dal commercio tradizionale con gli Egiziani, avevano trasportato in Levante, con una squadra navale, un&nbsp;nuovo esercito crociato. Questa volta, però, all’appello di&nbsp;papa Niccolò IV non avevano risposto né re, né gran baroni, bensì avventurieri per lo più lombardi e toscani di&nbsp;modesta levatura, più predoni che difensori della Croce.&nbsp;Cinque galere aragonesi si erano aggregate alla spedizione, ma, invece di affrontare i Mamelucchi in campo aperto, questi Crociati di mala razza e di mala ventura avevano preferito organizzare un </font><font style="font-size:medium;font-family:Sylfaen, serif;font-style:italic;">pogrom</font><font style="font-size:medium;font-family:Sylfaen, serif;"> di musulmani in&nbsp;città, in un giorno di mercato in cui erano affluiti numerosi gli agricoltori dell’entroterra. Era stata una birbonata, molti cristiani locali erano stati assassinati perché&nbsp;portavano la barba come i musulmani. Il fattaccio aveva&nbsp;suscitato lo sdegno dei baroni « franchi » e dei cavalieri&nbsp;degli ordini religiosi militari, ma, soprattutto, il furore&nbsp;di Qalawun; fortuna aveva voluto che il bellicoso sultano&nbsp;morisse proprio mentre preparava l’attacco ad Acri (aveva proposto al gran maestro del Tempio, Guillaume de&nbsp;Beau jeu, di risparmiare la vita degli abitanti in cambio&nbsp;di uno zecchino di Venezia a testa, ma la proposta non&nbsp;era stata presa sul serio dall’alta corte del regno).</font></p>
<p><font style="font-size:medium;font-family:Sylfaen, serif;">Era novembre del 1290. Nel marzo del 1291, il figlio e successore di Qalawun, al-Ashraf, si era messo in marcia con la ferma intenzione di farla finita per sempre con la presenza occidentale in Siria. Aveva fatto le&nbsp;cose in grande. Oltre che di un grosso esercito, disponeva&nbsp;anche di un enorme campionario di macchine d’assedio,&nbsp;mangani e catapulte e arieti, come non se n’erano mai viste tante in Oriente. A difendere San Giovanni d’Acri,&nbsp;dall’Europa non si era mosso quasi nessuno. C’erano Í&nbsp;Veneziani e i Pisani, un po’ di truppe del re di Cipro,&nbsp;Enrico di Lusignano, che era anche re di Gerusalemme,&nbsp;i cavalieri dei tre ordini militari e i borghesi di città.</font></p>
<p><font style="font-size:medium;font-family:Sylfaen, serif;">283</font></p>
</body>
</html>