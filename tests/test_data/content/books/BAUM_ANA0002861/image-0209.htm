<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">stesso è opera dell’uomo, creato in tempi antichissimi, molti secoli prima che i Sung scegliessero Hang-chou come residenza. Dighe tagliate, lotta con l’acqua e per l’acqua: questa era stata, era ed è la vita di Venezia, e, come a Venezia, l’acqua entrava in città per tutta una rete&nbsp;di canali percorsi da tante barche e attraversati da innumerevoli ponti. Ponti comodi e larghi, così che le barche vi potevano passare sotto e, sopra, vi potevano transitare cavalli, carri e carrozze; « se ce ne fossero meno,&nbsp;non potreste andare da un luogo all’altro per via di terra, ma unicamente per barca ». Nella frase che abbiamo&nbsp;trascritto sembra affiorare un sottinteso paragone con Venezia a sfavore di quest’ultima; ma, poco innanzi, il paragone si fa positivo quando si parla della straordinaria&nbsp;abbondanza che riempiva i mercati di Hang-chou di ogni&nbsp;sorta di vettovaglie. Sembra quasi di sentire ciò che dirà di Venezia, duecentocinquant’anni dopo, il diarista Marin Sañudo: « Et qui in questa terra non vi nasce alcuna cosa, tamen di tutto... se ne trova abbondantemente... perché di ogni cossa, et di ogni terra, et parte del&nbsp;mondo che possa vegnir roba - massime da manzar [mangiare] - qui vi viene... »&quot;. Caprioli, cervi, daini, lepri e&nbsp;conigli; pernici, fagiani, francolini, quaglie, polli e capponi, oche e anatre: a Chinsai, per un </font><font style="font-size:medium;font-family:Trebuchet MS, sans-serif;font-style:italic;">grosso</font><font style="font-size:medium;font-family:Sylfaen, serif;"> d’argento di&nbsp;Venezia si compravano due oche o due paia di anatre, ma&nbsp;i ricchi compravano carne di manzo e di vitello, di capretto e di montone. I pesci di mare, di lago e di fiume erano&nbsp;in gran quantità, grassi e saporiti; di pesce ce n’era così&nbsp;tanto « che non si crederebbe mai che si potesse venderlo,&nbsp;e tuttavia, in poche ore, tutto viene spazzato via, tanta è&nbsp;la moltitudine dei cittadini abituati a vivere lautamente »,&nbsp;al punto da mangiare, nello stesso pasto, pesce e carne.</font></p>
<p><font style="font-size:small;font-family:Sylfaen, serif;font-variant:small-caps;">&quot; M. Sañudo il giovane, </font><font style="font-size:small;font-family:Sylfaen, serif;font-style:italic;">De origine, situ et magistratibus urbis Venetae, ovvero La Città di Venetia (1493-1)30),</font><font style="font-size:small;font-family:Sylfaen, serif;"> ed. critica di A. Caracciolo Aricó, Milano 1980, p. 30.</font></p>
<p><font style="font-size:medium;font-family:Sylfaen, serif;">210</font></p>
</body>
</html>