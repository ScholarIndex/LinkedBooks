<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">dardi delle Quattro Direzioni, l’Uccello Rosso del Sud, la Tartaruga Nera del Nord, la Tigre Bianca dell’Ovest e&nbsp;il Drago Verde dell’Est. Figlio di una famiglia di nobili&nbsp;poveri dello Shan-tung, Confucio aveva insegnato la sua&nbsp;dottrina a Ch’u-fu, dove si mostrano ancora la sua casa&nbsp;e la terrazza dove egli si intratteneva con i discepoli all’ombra di un albero di albicocche. Come Socrate, al quale è stato più volte paragonato, non sembra avesse scritto nulla, e le sue massime sono contenute in </font><font style="font-size:large;font-family:AngsanaUPC, serif;font-style:italic;">Dialoghi&nbsp;</font><font style="font-size:large;font-family:AngsanaUPC, serif;">che ci sono pervenuti in un testo rimaneggiato ben cinque&nbsp;secoli dopo la sua morte. In contrasto con la confusione&nbsp;e il disordine dell’epoca in cui viveva, Confucio insegnava&nbsp;il ritorno alle virtù civiche di un mitico passato, il rispetto per l’ordine cosmico - il Cielo -, per i genitori e per&nbsp;gli antenati, per se stessi e per il prossimo, e la pratica&nbsp;delle virtù corrispondenti a queste idealità, magnanimità,&nbsp;lealtà, beneficenza. Formalmente, gli ideali confuciani imponevano il rispetto dei riti e della cortesia, espressione&nbsp;esteriore della gentilezza dell’animo, mentre, nella sostanza, pur senza affatto negare il trascendente, rifiutavano la&nbsp;speculazione fine a se stessa ed il misticismo miracolistico.&nbsp;Quanto alla morale pubblica, l’ideale confuciano di buon&nbsp;governo poteva realizzarsi grazie al carisma conferito al&nbsp;sovrano dal mandato celeste in base al quale egli possedeva il potere (per restare nel paragone col nostro Medio&nbsp;Evo, pensiamo al re di Francia « Unto del Signore »; non&nbsp;siamo lontani nemmeno dall’idea del sovrappiù di grazia&nbsp;che, secondo la dottrina cattolica, si accompagna alla consacrazione dei vescovi e del sommo pontefice).</font></p>
<p><font style="font-size:large;font-family:AngsanaUPC, serif;">Il pensiero di K’ung </font><font style="font-size:large;font-family:AngsanaUPC, serif;font-style:italic;">fu-tzu,</font><font style="font-size:large;font-family:AngsanaUPC, serif;"> sviluppato da continua-tori spesso capaci di idee elevatissime, aveva però condotto all’affermazione della casta dei letterati, arbitri per secoli,&nbsp;nonostante qualche eclisse di potere, della politica cinese,&nbsp;e (contro lo spirito del Maestro stesso) al formalismo rigoroso al quale si ispirava il culto imperiale tradizionale.&nbsp;C’erano riti periodici legati ai solstizi e alle stagioni, e</font></p>
<p><font style="font-size:large;font-family:AngsanaUPC, serif;font-weight:bold;">231</font></p>
</body>
</html>