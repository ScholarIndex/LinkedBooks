<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">saggio che un po’ d’olio delle lampade del Santo Sepolcro ed una giustificazione scritta per quella che poteva sembrare una </font><font style="font-size:medium;font-family:Sylfaen, serif;font-style:italic;">fin de non recevoir</font><font style="font-size:medium;font-family:Sylfaen, serif;"> della Chiesa cattolica alle&nbsp;sue profferte. Aveva riflettuto, e certamente aveva parlato col principe Edoardo. Quest’ultimo aveva avuto notizie precise circa l’imminente — se non già avvenuta - entrata in azione d</font><font style="font-size:medium;font-family:Sylfaen, serif;font-style:italic;">eW’ilkhan</font><font style="font-size:medium;font-family:Sylfaen, serif;"> Aboga contro Baibars. Nel quadro dei rapporti franco-mongoli, un contatto col sovrano&nbsp;supremo delle genti mongole, col monarca del quale Aboga, per potente che fosse, non era che un vassallo, doveva&nbsp;essere sembrato molto opportuno. Adesso che incarnava&nbsp;il vertice supremo del cattolicesimo, Gregorio X vedeva&nbsp;le cose con occhio del tutto diverso. Prima di cingere il&nbsp;triregno papale a Roma doveva trascorrere, per forza, diverso tempo: c’era da sistemare le cose in Oltremare, c’era&nbsp;da mettersi in viaggio per Roma, e (particolare non privo&nbsp;d’importanza) c’erano gli ordini sacri da ricevere, perché&nbsp;il neo eletto pontefice non era nemmeno prete, non era&nbsp;nemmeno diacono, e doveva essere ordinato sacerdote e&nbsp;consacrato vescovo. Bisognava dunque approfittare dell’occasione, non aspettare più oltre, dare comunque una&nbsp;risposta a Kubilai contentandosi del possibile: dalla partenza di Nicolò e Maffio Polo dalla corte del Gran Khan&nbsp;erano trascorsi ormai cinque anni, altri ne sarebbero trascorsi prima che i due potessero ripresentarglisi, tempo&nbsp;se n’era sprecato più che troppo.</font></p>
<p><font style="font-size:medium;font-family:Sylfaen, serif;">Nel palazzo patriarcale di Acri i due, accompagnati da Marco, si prosternarono al bacio del piede del successore dell’Apostolo e ne ricevettero la benedizione. Il papa&nbsp;fece stracciare le lettere giustificative che aveva firmato&nbsp;da legato e ne dettò di tutt’altro tenore; tra l’altro, chiedeva a Kubilai di rinfocolare le buone intenzioni di Aboga,&nbsp;di dargli disposizioni favorevoli ai cattolici, in pratica di&nbsp;incoraggiarlo nell’alleanza antimusulmana a difesa del regno d’Oltremare e a protezione del pellegrinaggio ai Luo-</font></p>
<p><font style="font-size:medium;font-family:Sylfaen, serif;">87</font></p>
</body>
</html>