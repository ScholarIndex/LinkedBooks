<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">sempre straordinarie. L’attacco all’impero dei Sung del Sud, che occupava la maggior parte della Cina, era iniziato sin dal 1233. Nel 1253, Kubilai ed i suoi luogotenenti procedevano all’occupazione dell’attuale provincia cinese dello Yunnan; nel 1259, Mongke in persona aveva&nbsp;preso la direzione delle operazioni, ma la morte l’aveva&nbsp;colto di sorpresa Pii agosto 1259. Al solo Kubilai era&nbsp;spettata dunque la conquista di tutta la Cina, ultimata soltanto nel 1279; ma, intanto, come vedremo tra poco, egli&nbsp;era succeduto a Mongke nel potere supremo.</font></p>
<p><font style="font-size:medium;font-family:Sylfaen, serif;">Hulagu, invece... Alla fine del 1253, un altro Francescano, fra Guglielmo da Rubruck, era arrivato a Karakorum come ambasciatore di re Luigi IX. Vi aveva trovato gli ambasciatori di tutti i grandi d’Asia e di Russia; vi aveva trovato, anche,- il cristianesimo nestoriano largamente professato sotto la protezione della madre del Gran&nbsp;Khan. Ma le speranze sue e, soprattutto, del suo santo&nbsp;sovrano, che, impelagato in una Crociata sfortunata, sperava ancora di coinvolgere i Mongoli nel recupero dei Luoghi Santi, dovevano andare deluse. Benché l’avesse ricevuto subito in udienza, Mongke non aveva voluto saperne&nbsp;di alleanze: anche per lui l’unico rapporto possibile con&nbsp;chi non fosse un nemico era quello da sovrano a vassallo.&nbsp;Il re d’Armenia Hethum, che gli si era presentato come&nbsp;tale, ne aveva ottenuto la garanzia per il proprio regno,&nbsp;l’esenzione dalle imposte per tutte le chiese cristiane dell’impero mongolo, e, soprattutto, l’assicurazione che se le&nbsp;potenze cristiane avessero appoggiato l’offensiva che aveva ordinato a suo fratello Hulagu di sferrare contro il califfato musulmano di Baghdad, egli gli avrebbe ordinato&nbsp;anche di consegnare ai Cristiani Gerusalemme ed il sepolcro di Cristo.</font></p>
<p><font style="font-size:medium;font-family:Sylfaen, serif;">Dovunque erano giunte le armate di Hulagu le cristianità locali erano state protette e incoraggiate: gli influssi della madre e della moglie, entrambe cristiane nesto-riane, contavano molto nel comportamento di quel sovra-</font></p>
<p><font style="font-size:medium;font-family:FrankRuehl, serif;">23</font></p>
</body>
</html>