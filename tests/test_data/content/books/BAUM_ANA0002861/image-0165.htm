<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">di 10.000 bisanti d’oro. Doni e tributi giungevano a corte da tutto l’orbe mongolo, ed anche i regali degli aspiranti&nbsp;a comandi e governatorati della cui assegnazione si occupavano dodici dignitari appositi; ed i ministri di tutte le&nbsp;religioni, buddisti e taoisti, cultori dello sciamanesimo,&nbsp;musulmani e cristiani nestoriani, celebravano riti solenni&nbsp;« con grandi canti, gran luminarie e gran consumo d’incenso » perché lunga vita, gioia e salute venissero serbate&nbsp;al Gran Signore. E lui, il Gran Signore, in questa come&nbsp;in tutte le altre tredici feste, e in ogni occasione che ne&nbsp;valesse la pena, sedeva a banchetto solenne. Il suo posto&nbsp;era sempre rivolto a sud; alla sua sinistra sedeva la prima&nbsp;delle mogli legittime, alla sua destra, ma un poco più in&nbsp;basso, i figli, i nipoti e gli altri parenti, disposti in modo&nbsp;che le loro teste arrivassero all’altezza dei piedi del Gran&nbsp;Khan. L’erede al trono sedeva un pochino più in alto degli altri. Rigorose precedenze stabilivano i posti di tutti&nbsp;i convitati, uomini a destra e donne a sinistra; poche erano le tavole quali si intendevano in Occidente, gran parte&nbsp;degli invitati mangiava accoccolata sui tappeti, e, dal suo&nbsp;posto, il Gran Signore poteva vederli tutti, per quanto&nbsp;fossero numerosissimi. Fuori della sala del banchetto mangiavano altre quarantamila persone, visitatori che portavano regali, viaggiatori provenienti da paesi lontani, funzionari che tornavano da una missione e brigavano per ottenerne un’altra, naturalmente migliore.</font></p>
<p><font style="font-size:medium;font-family:Sylfaen, serif;">Davanti al posto del Gran Khan, al centro della sala, c’era la grande credenza quadrata di tre passi di lato, decorata da animali a sbalzo, in mezzo alla quale posava una&nbsp;grandissima conca d’oro fino piena di vino, mentre ai lati&nbsp;c’erano altri otri d’oro contenenti le tradizionali bevande&nbsp;fermentate dei Mongoli, a base di latte di giumenta e di&nbsp;cammella. Gli schiavi attingevano le bevande con recipienti d’oro della capienza adatta a nove o dieci persone&nbsp;ciascuno, e ne disponevano sulla mensa uno ogni due</font></p>
</body>
</html>