<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">perché al viaggiatore i monumenti in quanto tali non dicono nulla, all’infuori di quelli costruiti o conquistati dal Gran Khan, o di ciò che esalta di fronte alle altre religioni, anche quando sono considerate con rispetto, la sola&nbsp;vera fede per un Veneziano del Medio Evo, la fede di Cristo; o, soprattutto, di ciò che si produce, si compra, si&nbsp;vende.</font></p>
<p><font style="font-size:large;font-family:AngsanaUPC, serif;">4. Nel mese di novembre 1145, un vescovo siriano aveva portato a papa Eugenio III, nella sua temporanea&nbsp;residenza di Viterbo, la cattiva notizia della caduta della&nbsp;città di Edessa in mani musulmane. Ma gli aveva anche&nbsp;raccontato di una grave sconfitta subita dai Musulmani in&nbsp;Persia per opera di un re cristiano, discendente dei Magi&nbsp;che avevano adorato per primi il Bambino Gesù. Oltre&nbsp;che signore di un vasto reame in Estremo Oriente, il. vincitore era anche sacerdote di rito nestoriano: chi meglio&nbsp;di lui avrebbe potuto accorrere in aiuto del regno crociato&nbsp;di Gerusalemme, gravemente minacciato dagli Infedeli?</font></p>
<p><font style="font-size:large;font-family:AngsanaUPC, serif;">Il papa non aveva preso il vescovo molto sul serio: maggiore attenzione gli aveva prestato il cronista Ottone&nbsp;di Frisinga, per il cui tramite era entrata in circolazione&nbsp;nel mondo occidentale la leggenda del Prete Gianni, il re&nbsp;sacerdote che sarebbe venuto a salvare la Cristianità dal&nbsp;lontano Oriente. Qualche anno dopo, a rafforzare la credenza, era arrivata all’imperatore Manuele di Costantinopoli, a Federico Barbarossa ed a papa Alessandro III una&nbsp;lettera firmata dal misterioso monarca prete, ed il papa,&nbsp;sia pure con dodici anni di ritardo, gli aveva anche risposto, nel 1177. Quando poi erano arrivate in Occidente&nbsp;le prime notizie delle imprese di Gengis Khan, qualcuno&nbsp;addirittura aveva creduto, sulle prime, di riconoscere quella figura mitica proprio in lui.</font></p>
<p><font style="font-size:large;font-family:AngsanaUPC, serif;">Il papa aveva avuto ragione a non prendere sul serio le chiacchiere del vescovo siriano. Le notizie portate da&nbsp;costui nascevano da una confusa serie di informazioni su</font></p>
<p><font style="font-size:large;font-family:AngsanaUPC, serif;font-weight:bold;">153</font></p>
</body>
</html>