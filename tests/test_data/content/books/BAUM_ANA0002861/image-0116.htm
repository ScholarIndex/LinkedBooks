<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">siano (quello dei Sasanidi). Nei primi anni della nostra era, aveva vissuto un’altra esperienza non meno straordinaria, l’apparizione della religione di Buddha, che, nata&nbsp;in India molti secoli prima, proprio di là aveva preso la&nbsp;via dell’Asia orientale e della Cina.</font></p>
<p><font style="font-size:large;font-family:AngsanaUPC, serif;">Da Balkh, anche i tre Veneziani cavalcano in quella direzione: « non meno di dodici giorni tra levante e greco », in territori disabitati perché la gente è tutta fuggita&nbsp;sui monti al riparo dalle violenze di predoni e soldati.&nbsp;Siamo in una fase acuta delle tensioni e delle dissidenze&nbsp;che provocheranno lo sminuzzamento dell’impero universale di Gengis Khan, ormai diviso in più regni. Già nel&nbsp;Khorasan i Polo avevano notato la presenza di un esercito&nbsp;mongolo comandato dall’erede al trono, Arghun, figlio del-</font><font style="font-size:large;font-family:AngsanaUPC, serif;font-style:italic;">Vilkhan</font><font style="font-size:large;font-family:AngsanaUPC, serif;"> Aboga: sappiamo già che la successione di Kubi-lai al vertice di quella che potremmo impropriamente chiamare la federazione gengiscanide non era stata accettata&nbsp;tranquillamente, e che l’Orda d’Oro, il cui territorio si&nbsp;estendeva dalla Polonia e dall’Ungheria fino a oltre il lago&nbsp;Balchas e confinava sia col regno persiano degli </font><font style="font-size:large;font-family:AngsanaUPC, serif;font-style:italic;">ilkhan&nbsp;</font><font style="font-size:large;font-family:AngsanaUPC, serif;">che con l’impero di Ciagatai, non era affatto d’accordo.</font></p>
<p><font style="font-size:large;font-family:AngsanaUPC, serif;">Le steppe nord-orientali dell’impero di Ciagatai, compresa un’altra città celebre, Samarcanda, erano dominate da un personaggio animoso e scomodo, Khaidu, pronipote&nbsp;diretto di Gengis Khan. Fieramente avverso a Kubilai,&nbsp;Khaidu, più ancora del </font><font style="font-size:large;font-family:AngsanaUPC, serif;font-style:italic;">khan</font><font style="font-size:large;font-family:AngsanaUPC, serif;"> dell’Orda d’Oro, era l’anima&nbsp;della dissidenza, e la manteneva accesa con guerre e guerriglie; l’obiettivo prediletto delle sue scorrerie era proprio&nbsp;la diramazione meridionale della grande carovaniera che&nbsp;convogliava gli scambi commerciali tra Cina e Persia. Dato&nbsp;che la diramazione settentrionale attraversava i territori&nbsp;controllati da lui (era quella che, da Buchara, Nicolò e&nbsp;Maffio Polo avevano seguito alla prima andata), c’è da&nbsp;pensare che quell’accanimento avesse obiettivi non soltanto politici ma anche di concorrenza economica. Comunque,&nbsp;ne facevano le spese gli abitanti della regione che, oggi,</font></p>
<p><font style="font-size:large;font-family:AngsanaUPC, serif;font-weight:bold;">117</font></p>
</body>
</html>