<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:large;font-family:AngsanaUPC, serif;">Gli orrori delle persecuzioni subite nei secoli dagli Armeni possono essere paragonati soltanto a quelli delle persecuzioni subite dagli Ebrei, e dalle persecuzioni nascerà proprio a Venezia, nel Settecento, sotto l’ala protettrice della&nbsp;Serenissima, un focolaio tuttora fiorente di cultura e di&nbsp;pietà armene, l’isola monastica di San Lazzaro con l’appendice del rinomato collegio Moorat Raphaël.</font></p>
<p><font style="font-size:large;font-family:AngsanaUPC, serif;">Da Laiazzo, la carovaniera si inflette verso l’Anato-lia, dove affonda la diramazione che conduce ad Iconio (Konya). La frequentavano i mercanti genovesi che vi portavano a vendere l’indaco acquistato in Cilicia. La carovaniera, invece, proseguiva in direzione nord-est per Cesarea e Sivas: qui come a Konya siamo nel territorio che&nbsp;Marco chiama la </font><font style="font-size:large;font-family:AngsanaUPC, serif;font-style:italic;">Turcomannìa</font><font style="font-size:large;font-family:AngsanaUPC, serif;"> e che corrisponde all’attuale Turchia. La sua popolazione era composita: nelle città&nbsp;e nei borghi c’erano Armeni e Greci dediti, gli uni e gli&nbsp;altri, al commercio ed all’artigianato, specialmente dei tappeti. Ma qui i nostri viaggiatori si incontravano, per la&nbsp;prima volta, con un popolo destinato a contare moltissimo nella storia dell’umanità, il popolo turco.</font></p>
<p><font style="font-size:large;font-family:AngsanaUPC, serif;">Piuttosto che di un popolo, veramente, si dovrebbe parlare di una famiglia di popoli. Erano Turchi, infatti,&nbsp;anche i Mamelucchi che avevano rinnovato e rinvigorito&nbsp;il sultanato d’Egitto; Baibars, il </font><font style="font-size:large;font-family:AngsanaUPC, serif;font-style:italic;">Bondocdaire,</font><font style="font-size:large;font-family:AngsanaUPC, serif;"> era un Turco del Kipciak, originario delle terre del Volga conquistate dai Mongoli, e Turchi erano i predoni del Khwarezm&nbsp;che avevano riconquistato e devastato Gerusalemme. Ma&nbsp;di ceppo prototurco, mongoloide mescolato ad altre stirpi, erano anche gli Unni di Attila </font><font style="font-size:large;font-family:AngsanaUPC, serif;font-style:italic;">flagellum Dei,</font><font style="font-size:large;font-family:AngsanaUPC, serif;"> alla disastrosa invasione dei quali i cronisti veneziani si ostinavano a far risalire le origini della loro città; e Turchi&nbsp;erano gli abitanti di una quantità di terre e reami che&nbsp;incontreremo, assieme ai Polo, più e più innanzi nel grande viaggio. Nel destino di questa stirpe, originaria, come&nbsp;quella di Gengis Khan, delle steppe dell’Asia orientale,&nbsp;a sud del lago Baikal (dove compare per la prima volta</font></p>
<p><font style="font-size:medium;font-family:Courier New, monospace;font-weight:bold;">92</font></p>
</body>
</html>