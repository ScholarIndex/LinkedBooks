<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">estraggono molti altri minerali. Rimasto immutato ottocento anni tra monti altissimi e deserti ostili, tutto lo Xinjiang sta subendo una trasformazione che lo sconvolge&nbsp;completamente. Intorno a Tun-huang, due Comuni rurali&nbsp;di diecimila abitanti ciascuno stavano trasformando già nel&nbsp;1980 in terreni seminativi i primi valloni del Gobi, e&nbsp;un’ininterrotta processione di autocisterne sfila, al posto&nbsp;delle carovane, lungo le vestigia fatiscenti degli estremi&nbsp;fortini della Muraglia. Hami, Turfan, Kashgar sono diventate città industriali; in tutto lo Xinjiang si scavano pozzi&nbsp;artesiani, si costruiscono dighe e laghi artificiali, i canali&nbsp;di irrigazione misurano già 30.000 chilometri. E a Lou-lan, dove un presidio cinese tagliato fuori dal mondo aveva resistito dieci anni interi agli Unni, ignorando la caduta&nbsp;dei T’ang per i quali combatteva, la Repubblica Popolare&nbsp;Cinese ha installato i propri missili a testata nucleare, rivolti verso l’Unione Sovietica.</font></p>
<p><font style="font-size:medium;font-family:Sylfaen, serif;">3. Da Tun-huang, i Polo cavalcano per dieci giornate, sempre « tra levante e greco », in quella che Marco chiama « la provincia di Tangut », l’antico reame fondato alla&nbsp;fine del X secolo dalla popolazione birmano-tibetana dei&nbsp;Tanguti discesa dalle alte valli del fiume Giallo e sottomessa da Gengis Khan nel 1227 (era stata l’ultima campagna del « principe dell’Oceano »). I monti sono coltivati&nbsp;a rabarbaro: « quivi lo comperano i mercatanti e lo diffondono poi per il mondo ». Breve sosta a Suzhou (Suchow),&nbsp;per rimettersi in marcia alla volta di Gansu (Kansu), capoluogo della odierna regione omonima. In quella città, che&nbsp;Marco chiama </font><font style="font-size:medium;font-family:Sylfaen, serif;font-style:italic;">Campiciu</font><font style="font-size:medium;font-family:Sylfaen, serif;"> o </font><font style="font-size:medium;font-family:Sylfaen, serif;font-style:italic;">Campzio,</font><font style="font-size:medium;font-family:Sylfaen, serif;"> i tre rimarranno un&nbsp;anno intero. A che fare? « Certe loro faccende che qui non&nbsp;è il caso di ricordare ». Commercio? Ma nella provincia,&nbsp;benché sia florida, non c’è, per ammissione di Marco stesso, di che far buoni affari. Quasi certamente i Veneziani&nbsp;rimasero ad aspettare l’autorizzazione di Kubilai a proseguire il viaggio. Dagli avamposti dell’impero essi non ave-</font></p>
<p><font style="font-size:medium;font-family:Sylfaen, serif;">148</font></p>
</body>
</html>