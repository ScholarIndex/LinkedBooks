<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">sportati, in stato di incoscienza, in uno stupendo giardino, percorso da ruscelli di vino e latte, popolato da donne&nbsp;« le più belle del mondo », cinto da palazzi dorati, un&nbsp;luogo di delizie, che veniva fatto credere loro che fosse&nbsp;il paradiso. Nuovamente addormentati dopo qualche tempo e portati al castello del « veglio », sarebbero stati disposti a qualsiasi azione pur di tornare in « paradiso »;&nbsp;la morte, per loro, non era che il mezzo per ritrovarvisi&nbsp;finalmente per sempre.</font></p>
<p><font style="font-size:medium;font-family:Sylfaen, serif;">Ciò che rimane di Alamut e delle altre rocche degli Ismailiti conferma l’inesistenza del paradiso del « veglio »;&nbsp;ma ciò che vediamo ogni giorno conferma la possibilità&nbsp;di un indottrinamento tale da far sì che un capo o una&nbsp;setta possano ottenere da giovani assetati di fede qualsiasi&nbsp;cosa, anche la più terribile. Gli </font><font style="font-size:medium;font-family:Sylfaen, serif;font-style:italic;">sheikh-al-jabal</font><font style="font-size:medium;font-family:Sylfaen, serif;"> avevano inviato i loro </font><font style="font-size:medium;font-family:Sylfaen, serif;font-style:italic;">fida'i</font><font style="font-size:medium;font-family:Sylfaen, serif;"> dovunque ad eseguire i loro decreti di&nbsp;morte, ma, invece di giardini, avevano coltivato biblioteche ricchissime di testi religiosi e filosofici, esoterici e&nbsp;scientifici, ed erano diventati maestri veri di persuasione&nbsp;palese ed occulta. Strano a dirsi, il morbido e contorto&nbsp;misticismo degli Ismailiti aveva attirato persino il pio san&nbsp;Luigi, che aveva potuto dare un’occhiata ai libri di uno&nbsp;dei più che trecento castelli della « compagnia » e per un&nbsp;istante aveva pensato che quegli « eretici » spregiudicati&nbsp;e machiavellici avrebbero potuto essergli d’aiuto nella&nbsp;Crociata contro i sultani « ortodossi » d’Egitto. Ma la potenza degli Assassini aveva infastidito i Mongoli, e la loro&nbsp;distruzione era stata additata da Mongke al fratello Hu-lagu come obiettivo prioritario della sua spedizione armata.</font></p>
<p><font style="font-size:medium;font-family:Sylfaen, serif;">Il gran maestro Rukn ad-Din Khurshah, insediato da poco dopo avere assassinato il predecessore, aveva tentato invano </font><font style="font-size:medium;font-family:Sylfaen, serif;font-style:italic;">escamotages</font><font style="font-size:medium;font-family:Sylfaen, serif;"> diplomatici e diversivi. Tre colonne di armati avevano invaso la valle, Rukn ad-Din, nella&nbsp;speranza di salvarsi </font><font style="font-size:medium;font-family:Sylfaen, serif;font-style:italic;">in extremis</font><font style="font-size:medium;font-family:Sylfaen, serif;">, si era presentato a Hulagu&nbsp;offrendogli la resa delle sue fortezze e chiedendogli di andare a Karakorum per umiliarsi di persona a Mongke; ma,</font></p>
<p><font style="font-size:medium;font-family:Sylfaen, serif;">106</font></p>
</body>
</html>