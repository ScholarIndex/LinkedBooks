<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:xx-small;font-family:Arial, sans-serif;font-weight:bold;">I</font></p>
<p><font style="font-size:medium;font-family:Times New Roman, serif;">buttò fuori tutti i funzionari ministeriali e domandò direttamente ai rappresentanti della comunità di Fu-chou se preferivano essere considerati cristiani oppure « idolatri », cioè buddisti. « E quelli risposero che, se a lui non spiaceva e se non era contrario alla sua magnificenza, volevano&nbsp;essere cristiani, come erano stati i loro antenati. Allora&nbsp;il Gran Khan fece far loro gli opportuni privilegi: come&nbsp;qualmente spettasse loro il nome di cristiani, e come dovessero valere per loro tutte le norme in vigore per la cristianità. » Allora venne fuori che non c’era soltanto la sparuta comunità di Fu-chou, ma 'che nell’antico impero dei&nbsp;Sung del Sud c’era la bellezza di settecentomila famiglie&nbsp;che praticavano la stessa religione.</font></p>
<p><font style="font-size:medium;font-family:Times New Roman, serif;">Nel loro zelo apostolico, i Polo avevano messo pesantemente i piedi nel piatto. Quelli che credevano criptocristiani rimasti fedeli in mezzo all’ostilità e all’incomprensione degli « idolatri », avevano senza dubbio esercitato fino al grado eroico la virtù della perseveranza, ma non&nbsp;nella fede di Cristo. La loro fede era venuta dalla Mesopotamia, dalla Persia, per la « via della seta », seicento e passa anni prima, aveva conosciuto anni di splendore nel reame degli Uighur e nelle oasi del bacino del Tarim, aveva&nbsp;avuto templi nella Ch’ang-an dei grandi imperatori Han e&nbsp;T’ang; l’editto dell’anno 843, che aveva spopolato i monasteri buddisti, l’aveva soppressa con un tratto di penna,&nbsp;ma, mentre il buddismo ed il cristianesimo nestoriano erano riaffiorati e godevano, assieme all’Islam, di uno stato&nbsp;giuridico, essa era rimasta nel silenzio e nell’ombra della&nbsp;clandestinità. Vaccinati da secoli di persecuzione, i manichei di Fu-chou avevano risposto dapprima evasivamente&nbsp;alle domande dei Polo; poi, vedendo che quei ficcanaso&nbsp;non volevano rinunciare alla gloriosa scoperta di una cristianità dimenticata, avevano confabulato sottovoce e avevano scelto il minore dei mali. Riconoscendo di essere cristiani si sottraevano ancora una volta al rischio di una&nbsp;nuova persecuzione. Dopotutto, all’inizio della sua predi-</font></p>
<p><font style="font-size:medium;font-family:Times New Roman, serif;font-weight:bold;">250</font></p>
</body>
</html>