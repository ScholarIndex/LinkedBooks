<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">ne popolavano le rive, dove vegetavano autentiche foreste di bambù giganti.</font></p>
<p><font style="font-size:medium;font-family:Sylfaen, serif;">Strada facendo, Marco aveva visitato un castello che egli chiama </font><font style="font-size:medium;font-family:Sylfaen, serif;font-style:italic;">Caiciu,.</font><font style="font-size:medium;font-family:Sylfaen, serif;"> dov’era esposta, tra l’altro, una collezione di ritratti degli antichi sovrani del Catai. L’aveva&nbsp;fatto costruire il « re d’Oro », cioè un imperatore Chin&nbsp;che teneva al proprio servizio, quando frequentava quella&nbsp;sua villeggiatura, soltanto ragazze, e tutte robuste, perché&nbsp;si faceva tirare in giro da loro in carrozzella. Si raccontava&nbsp;di lui anche (è una leggenda che non ha mai trovato conferma) che era stato un vassallo ribelle del Prete Gianni,&nbsp;il leggendario monarca cristiano che abbiamo incontrato&nbsp;nel corso del lungo viaggio d’andata dei tre Polo, e che&nbsp;sette giovani scudieri del Prete Gianni l’avevano catturato con uno stratagemma e portato al loro sovrano, il&nbsp;quale non l’avrebbe fatto uccidere ma l’avrebbe tenuto&nbsp;due anni al proprio servizio come pecoraio; dopodiché,&nbsp;ascoltatane l’autocritica e ricevutane la sottomissione, lo&nbsp;avrebbe regalmente rinviato libero. In realtà, i Chin non&nbsp;erano né umili, né codardi; razza non meno forte e tenace&nbsp;dei Mongoli, avevano continuato a lottare contro di loro&nbsp;anche dopo la caduta e il saccheggio di Pechino. Anzi,&nbsp;dopo la morte di Gengis Khan, erano passati al contrattacco, e soltanto nel 1233, quando la sua capitale meridionale, Kaifeng, era stata presa dalle truppe di Ogodei,&nbsp;l’ultimo « re d’oro » si era dato volontariamente la morte.</font></p>
<p><font style="font-size:medium;font-family:Sylfaen, serif;">Passato il fiume Giallo, visitata la città « nobile e importante » di </font><font style="font-size:medium;font-family:Sylfaen, serif;font-style:italic;">Cacianfu,</font><font style="font-size:medium;font-family:Sylfaen, serif;"> « di grande commercio e di grande attività » dove abbondavano seta, zenzero, nardo ed ogni&nbsp;sorta d’altre spezie non conosciute in Occidente, Marco&nbsp;aveva risalito la valle del Wei-ho fino a Xi’an, capitale&nbsp;dello Shen-si. Era ancora « città di grande commercio&nbsp;e industria », dove si fabbricavano drappi di seta e di&nbsp;oro, bellissimi cuoi ed anche armi ed armature, e dove&nbsp;si viveva bene perché v’era grande abbondanza di ogni&nbsp;derrata ad ottimi prezzi. A governarla c’era uno dei figli</font></p>
<p><font style="font-size:medium;font-family:Sylfaen, serif;">186</font></p>
</body>
</html>