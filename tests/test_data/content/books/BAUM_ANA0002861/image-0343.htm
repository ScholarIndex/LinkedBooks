<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">Marco (lo dice fra Francesco Pipino, Domenicano), se è vero che Marco stesso avrebbe dichiarato, secondo un’altra tradizione, di non aver raccontato se non la minima&nbsp;parte delle cose che aveva visto, se è vero, infine, che la&nbsp;misura di un milione era, nel Trecento, non soltanto insolita, ma quasi sconosciuta, al punto che il cronista Giovanni Villani, parlando dei milioni del papa custoditi in&nbsp;Avignone, doveva affaticarsi a spiegare il significato di&nbsp;quella parola, che cosa c’è di strano o di umiliante se gli&nbsp;altri gentiluomini, gli altri mercanti, parlando di Marco,&nbsp;di Maffio, di Nicolò e di tutti i Polo di San Giovanni Crisostomo, li chiamavano </font><font style="font-size:medium;font-family:Sylfaen, serif;font-style:italic;">quei dai milioni</font><font style="font-size:medium;font-family:Sylfaen, serif;">, </font><font style="font-size:medium;font-family:Sylfaen, serif;font-style:italic;">milioni, milioni</font></p>
<p><font style="font-size:medium;font-family:Sylfaen, serif;">Qualche risatina, qualche scrollata di capo, i Veneziani di allora se le saranno pur concesse, leggendo certe storie che sembravano incredibili, non soltanto i milioni&nbsp;del Gran Khan, le sue cinquecento concubine, i suoi dodicimila baroni, ma anche la pietra ardente e l’olio che&nbsp;sgorgava dalle rocce. E le storie dei cornuti, quelli che&nbsp;cedevano volentieri le mogli, quelli che si facevano raccontare da mogli, figlie e sorelle i loro spassi amorosi&nbsp;con i forestieri di passaggio e poi ne ringraziavano con&nbsp;loro gli dèi? Il raziocinio dei contemporanei, è stato giustamente notato<sup>14</sup>, respingeva queste ed altre storie che&nbsp;parevano fole, e Marco, dal canto suo, aveva taciuto di&nbsp;molti fatti che, oggi, ci appaiono importanti mentre lui&nbsp;stesso poteva pensare che non meritassero di essere citati&nbsp;perché, tanto, non sarebbero stati creduti.</font></p>
<p><font style="font-size:medium;font-family:Sylfaen, serif;">È pur vero che il libro, assieme a qualche elemento favoloso, assieme a qualche informazione mal controllata,&nbsp;assieme a qualche millanteria, forse enfatizzata da Rusti-chello (il quale poteva pensare che una storia di mercanti&nbsp;non fosse abbastanza </font><font style="font-size:medium;font-family:Sylfaen, serif;font-style:italic;">chic</font><font style="font-size:medium;font-family:Sylfaen, serif;"> per un pubblico di « Imperatori, Re, Duchi, Marchesi, Conti, Cavalieri e Borghesi »:&nbsp;c’è ancora chi la pensa come lui, l’ultimo è il romanziere</font></p>
<p><font style="font-size:small;font-family:Sylfaen, serif;"><sup>14</sup> U. Tucci, </font><font style="font-size:small;font-family:Sylfaen, serif;font-style:italic;">Marco Polo</font><font style="font-size:small;font-family:Sylfaen, serif;"> cit., 1967, pp. 69 ss.</font></p>
<p><font style="font-size:small;font-family:Impact, sans-serif;">344</font></p>
</body>
</html>