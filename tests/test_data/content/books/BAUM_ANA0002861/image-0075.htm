<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Sylfaen, serif;">castello dopo l’altro, una città dopo l’altra, aveva divorato o stava divorando tutto il reame. Il nome di quel sultano suonava terribile ai Cristiani di Siria e Palestina quanto ai Mongoli; era il nome di un uomo che, per conquistare il potere, aveva assassinato a sangue freddo due&nbsp;suoi predecessori, era un Turco delle steppe russe del&nbsp;Kipciak, dagli occhi azzurri e dall’animo spietato. Si chiamava Baibars, o, più esattamente, Rukn ad-Din Baibars&nbsp;Bundukdari. La sua schiatta era stata sterminata dai Mongoli, lui stesso era stato schiavo, e da schiavo era diventato emiro. Un brillante generale: agli ordini del sultano&nbsp;Qutuz (più tardi assassinato da lui stesso) era stato uno&nbsp;degli artefici della famosa disfatta subita dai Mongoli ad&nbsp;Ain Giàllùd.</font></p>
<p><font style="font-size:medium;font-family:Sylfaen, serif;">La città conquistata dal Saladino e poi riconquistata, dopo un epico assedio, da Riccardo Cuor di Leone e dai&nbsp;suoi alleati nel 1192, faceva gola a Baibars. Il sultano le&nbsp;era comparso dinanzi la prima volta nel 1263, dopo aver&nbsp;devastato Nazareth. Era giunto fin sotto le mura, ma le&nbsp;aveva trovate troppo robuste (tra l’altro, lo stesso Saladino le aveva rafforzate al tempo dell’assedio) e se ne era&nbsp;andato dopo aver devastato i dintorni. Una seconda comparsa l’aveva fatta nel giugno del 1266, e, ritirandosi, aveva preso le fortezze di Safed e Turón, che difendevano la&nbsp;capitale. Nel 1267 era ritornato, con i suoi guerrieri travestiti da cavalieri « franchi » e con falsi stendardi cristiani. Era stato ancora respinto, ma i cittadini di Acri&nbsp;avevano dovuto avventurarsi, pieni di terrore, nei giardini e negli agrumeti fuori porta a recuperare i corpi decapitati dei loro congiunti. Ancora una volta era riapparso,&nbsp;nel dicembre 1269; proprio nel marzo del 1271, più o&nbsp;meno mentre i Polo si imbarcavano a Venezia, aveva espugnato il </font><font style="font-size:medium;font-family:Sylfaen, serif;font-style:italic;">Krak des Chevaliers,</font><font style="font-size:medium;font-family:Sylfaen, serif;"> la grandiosa, munitissima&nbsp;fortezza che ancora oggi rende testimonianza della potenza dei cavalieri Ospitalieri di San Giovanni, in Siria.</font></p>
<p><font style="font-size:medium;font-family:Sylfaen, serif;">I cavalieri: ecco una delle singolarità del mondo dei</font></p>
<p><font style="font-size:medium;font-family:Microsoft Sans Serif, sans-serif;">76</font></p>
</body>
</html>