<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:medium;font-family:Georgia, serif;">pur sempre scismatici e che in una sinodo tenuta a Marano Lagunare<br/>l’anno 590 scriveranno così all’imperatore Maurizio:</font></p>
<p><font style="font-size:medium;font-family:Georgia, serif;">« Sebbene gli altri vescovi dell’Occidente uno alla volta furono tutti<br/>costretti dalla autorità imperiale ad aderire a tale condanna dei Tre<br/>Capitoli, tuttavia i venerabili nostri predecessori di queste province,<br/>ai quali noi indegnamente facciamo seguito, venuti a conoscere le istru¬<br/>zioni del defunto papa Vigilio, in nessun modo poterono consentire<br/>con lui. E si sa che noi, seguendo il loro esempio, con tutto il popolo a<br/>noi affidato, nel mentre mostriamo riverenza alla difesa dei Tre Capi¬<br/>toli, con la grazia di Dio viviamo scomunicati ( !) da coloro che li con¬<br/>dannano ... E sono così accesi in questa causa tutti gli uomini delle<br/>nostre plebi che preferirebbero subire la morte piuttosto che lasciarsi<br/>strappare dalla primitiva comunione cattolica » (da intendere : dalla<br/>primitiva posizione assunta dalla Chiesa in favore dei Tre Capitoli con¬<br/>tro i monofisiti).</font></p>
<p><font style="font-size:medium;font-family:Georgia, serif;">Ecco perché prima preoccupazione del nuovo papa fu un tentativo<br/>di sanare lo scisma istriano ricorrendo al braccio secolare perché con<br/>la violenza costringesse gli scismatici a cedere, arrendersi e venisse<br/>così eliminato dal mondo cattolico il loro pericoloso esempio. Nello<br/>stesso tempo, desideroso di tentare una pacificazione generale in tutta<br/>la Chiesa, Pelagio si affrettava a convocare un nuovo concilio a Costan¬<br/>tinopoli con il preciso scopo di riesaminare a fondo la questione dei Tre<br/>Capitoli. Ma anche qui i vescovi dell’Asia si irrigidirono opponendo<br/>resistenza invincibile: Come si poteva tornare sulle decisioni del con¬<br/>cilio precedente, che aveva condannato i Tre Capitoli, senza invalidare<br/>il principio della infallibilità dei concili stessi ? Cadeva così il tentativo<br/>di Pelagio mentre egli doveva di continuo difendersi contro la sorda<br/>implacabile avversione dei vescovi dell’ Occidente esasperati per non<br/>essere anche essi in grado di prendere la posizione degli istriani: quelli<br/>infatti, pur proclamandosi scomunicati a tutti i venti, nessuno li mo¬<br/>lestava. Perchè ? A dire la verità il papa tentava con ogni sforzo di<br/>molestarli ma non vi riusciva perché era l’imperatore che invece aveva<br/>tutto l’interesse a tenerseli buoni fingendo di ignorare il loro scisma.<br/>E questo era dovuto al fatto che i vescovi del patriarcato di Aquileia<br/>si trovavano in una posizione geografica e politica estremamente deli¬<br/>cata. Al punto che i medesimi, pur essendo sul piano teologico ribelli<br/>all’ imperatore, a lui spesso ricorrevano per avere protezione contro le<br/>persecuzioni del papa! Il quale, stanco delle continue recriminazioni,<br/>finì col rinnegare pubblicamente la sua primitiva, e appassionata, difesa<br/>dei Tre Capitoli dichiarando senz’altro di condannarli mentre conti-</font></p>
</body>
</html>