<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:medium;font-family:Georgia, serif;">dalle file del secondo futurismo, dove, tra il ’20 e il '30, ha maturato<br/>il concetto di un linguaggio moderno, che ora sviluppa in una serie di<br/>acqueforti, raffinatissime nel segno e calcolatissime nella struttura<br/>formale: e tanto l’abilità grande quanto il rigoroso equilibrio geome¬<br/>trico non irrigidiscono né gelano mai coteste sue visioni astratte, ma<br/>all’opposto ne aiutano la lettura, sottolineandone la tersa e concisa<br/>bellezza. E Giuseppe Guerreschi, incisore coraggioso, d’impronta reali¬<br/>stica, tutto teso a cogliere il mondo angoscioso e tragico dei nostri<br/>giorni. E Giustino Valieri, che nei disegni a matita, inchiostro e tempera<br/>rivela, dice il Vaisecchi, un paesaggio interiore, il quale « sopraffà più<br/>che contagiare il paesaggio e le figure che ne formano il pretesto ». E<br/>Luciano De Vita che, uscito dalla scuola di Morandi, va risolvendo<br/>via via i dati oggettivi di un tempo in apparizioni fantastiche, di severa<br/>coerenza stilistica. E, in fine, Renato Volpini, di una felice scioltezza<br/>immaginativa, che impiega con intelligenza, traendone accenti di non<br/>gratuito e generico effetto.</font></p>
<p><font style="font-size:medium;font-family:Georgia, serif;">Se alcuni dei pittori presenti in Biennale rivelano qui e lì una<br/>certa stanchezza, per l’insistenza su motivi già noti e l’impegno di<br/>sostenere una tensione altre volte spontanea ed ora alquanto forzata,<br/>gli scultori, invece, si direbbe vogliano imporsi con una varietà e vali¬<br/>dità di soluzioni linguistiche, quali non ebbero mai, o molto di rado,<br/>fino ad oggi. Certo, comunque, che la scultura italiana segna parecchi<br/>punti al suo attivo, in cotesta Esposizione. E dispiace, in verità, che<br/>quella piccola retrospettiva di Arturo Martini che, secondo il pro¬<br/>gramma stabilito a suo tempo, avrebbe dovuto allineare i rilievi scol¬<br/>piti per l’Arengario di Milano, non si sia potuta allestire; come dispiace<br/>altresì che un artista dell’importanza e della fama di Marino Marini<br/>abbia rinunciato all’invito rivoltogli dalla Sottocommissione e manchi<br/>ai Giardini. In tutto son dieci gli scultori che espongono nel padi¬<br/>glione italiano, e, come s’è ricordato più sopra, il primo premio per<br/>la scultura è andato quest’anno a Pietro Consagra, nato a Mazzara del<br/>Vallo (Trapani) quarant’anni or sono. Dopo un viaggio a Parigi, intra¬<br/>preso nel ’46, Consagra fondava nel ’47 il gruppo « Forma », e nel ’52<br/>pubblicava il saggio « Necessità della scultura », sostenendo in esso<br/>una visione in chiave astrattista. Non un astrattismo di derivazione<br/>cubistica 0 futuristica, e nemmeno di rimedio, volto a schematizzare<br/>la realtà naturale, sibbene imperniato sulle idee e capace di comuni¬<br/>carle attraverso la materia della scultura. E scriveva infatti: «Non<br/>voglio fare oggetti di estetica, ma esprimere un’idea da scultore come<br/>commento alle tesi, alle azioni di una società che si trova di fronte</font></p>
</body>
</html>