<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">sma. Che se in origine le ragioni erano state di carattere puramente<br/>ideologico, dopo oltre due secoli il mordente dello scisma sarebbe<br/>decisamente mancato se non vi fossero intervenute ben altre, più con¬<br/>crete ragioni. E infatti, per cominciare, mentre nel secolo VI in con¬<br/>seguenza della lunga guerra dei bizantini contro i goti prima e del¬<br/>l’invasione longobarda poi, l’Italia tutta precipitava in condizioni di<br/>miseria spaventosa che, complicata dalle pestilenze, spopolò città e<br/>campagne, al contrario l’Istria in quello stesso secolo appare tranquilla<br/>e laboriosa, ricca di splendidi prodotti in vino, olio, grano, frutta,<br/>animali come lo apprendiamo dalla famosa lettera di Cassiodoro del¬<br/>l’anno 538. Condizioni di floridezza queste che, cinquant’anni dopo,<br/>dovevano perdurare se, come narra Paolo Diacono, i longobardi che<br/>vi fecero un’incursione, percorrendola in lungo e in largo, poterono<br/>riportare ingenti ricchezze al loro re in Lombardia. Altra convincente<br/>prova del benessere goduto in quel secolo dall’Istria è data dal fatto<br/>che, mentre l’Italia inselvaggiva nella barbarie più paurosa, in Istria<br/>invece, come lungo tutto l’arco delle Lagune venete, fiorivano nume¬<br/>rosi monumenti, soprattutto chiese di stile bizantino-ravennate ricche<br/>di splendidi marmi e mosaici e arredi preziosi tanto che l’Istria proprio<br/>allora si meritò il nome di terra delle basiliche. Ora tutto questo non<br/>si spiegherebbe senza chiamare in causa appunto lo scisma dei Tre<br/>Capitoli. Infatti papa Pelagio, nella sua prima lettera a Narsete, scrive<br/>che i vescovi in Istria impedivano l’unità della Chiesa mentre impie¬<br/>gavano per loro usi personali tutte le ricchezze della Chiesa. Elia, per<br/>esempio, come avrebbe compiuto tante opere edilizie, se non avesse<br/>potuto disporre di tutti i denari che si trovava ad amministrare ? Infatti<br/>la Cronaca Altinate informa che Elia istituì sedici vescovadi di cui<br/>sei nelle Lagune (ivi trasferiti dalla terra ferma), fece costruire la<br/>cinta muraria e il palazzo vescovile di Caorle, i monasteri di S. Pietro,<br/>S. Giuliano, S. Andrea nei pressi di Grado e inoltre ben sette chiese<br/>delle quali le due di Grado già ricordate sono gli unici edifici rimasti<br/>a ricordo di lui. Bisogna però notare che di tutto il patriarcato lTstria<br/>era la regione più ricca mentre le Lagune erano quella più povera.<br/>Sicché vien da pensare che alla edificazione delle chiese lagunari<br/>l’Istria abbia contribuito in modo considerevole se non addirittura<br/>decisivo.</font></p>
<p><font style="font-size:medium;font-family:Georgia, serif;">Avveniva dunque che i vescovi scismatici, appunto perché stac¬<br/>cati da Roma, si sentivano dispensati dall’obbligo di trasmettere alla<br/>sede papale, tramite il loro patriarca, non solo, come d’uso, la quota<br/>parte delle decime, dei quartesi, delle elemosine e delle collette straor-</font></p>
</body>
</html>