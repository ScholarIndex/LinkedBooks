<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">nismo formale. Tratta piuttosto del contenuto, cioè, come ebbe a rile¬<br/>vare qualche anno fa Werner Haftmann, del violento contrapporsi ed<br/>urtarsi di situazioni antitetiche in un preciso momento della vita<br/>umana, della forzatura di quelle situazioni,, del continuo conflitto del-<br/>l’esistere morale con 1’ « essere così » del mondo contemporaneo, del¬<br/>l’inquietudine e delle passioni represse nella realtà attuale dello spirito.<br/>E ne deriva che quel contraddittore — un amico e, insieme, un nemico<br/>— che Vedova cela in sè, viene costretto alla fine, pur fra i più aspri<br/>contrasti del sì e del no, del bene e del male, del bianco e del nero,<br/>alle dichiarazioni esplicite. Non di meno (e l’ha notato benissimo il<br/>Ragghianti), ciò che ha sempre impedito alle sue esplosive visioni « di<br/>sconfinare nel clamore e nel disordinato impulsivo abbandono alla<br/>spinta del sentimento » è stato « un’interna, vigile, densa struttura archi-<br/>tettonica defl’immagine, tale che imponeva allo spettatore una sorta<br/>di convergenza, di concentrazione, le quali lo trascinavano partecipante<br/>e talvolta con papito o fuoco dentro ai rigurgiti o tra le commozioni<br/>del magma vivente e movente nei quadri ». E a riprova basta pensare<br/>a quel gruppo di disegni eseguiti dal Vedova nel ’35 e nel ’36 e raffi¬<br/>guranti delle architetture veneziane, che sono « immagini di un rigore,<br/>di un’apertura, di un rapimento fantastico e, insieme, di una tale con¬<br/>sapevolezza e disciplina di stile » da costituire un indice prezioso per<br/>il critico e per lo spettatore che si senta derouté dalle opere posteriori,<br/>poiché fra quelli e queste, apparentemente di così diversa tematica, la<br/>coerenza è intima, fondamentale.</font></p>
<p><font style="font-size:medium;font-family:Georgia, serif;">E allora, chi consideri il Vedova accanto ad alcuni degli artisti<br/>più validi dei nostri giorni, dovrà riconoscere che, per esempio, se<br/>l’opera di un Wols è da accettarsi in qualche inflessione, come presen¬<br/>timento o avvisaglia dell’informale, e quella di un « certo » Fautrier<br/>come esemplificazione in atto di esso medesimo, la sua al contrario<br/>vi si oppone, proprio nell’emergenza della materia, che s’adegua, sì,<br/>all’esistenzialità del gesto, ma con atto consapevole, inteso a docu¬<br/>mentare, in pluralità di motivi, ogni azione e reazione dell’uomo d’oggi.<br/>Vedova, infatti, di fronte a qualsiasi agire fuori della coscienza, affac¬<br/>cia e sostiene la « sua » coscienza, la quale vuole essere presente in ogni<br/>modo, attraverso impulsi intensi e umani, cui risponde nell’opera la<br/>materia stessa, scabra, aspra, opaca, senza compiacenze di sorta, che<br/>mischia talora il colore al gesso, alla sabbia, al carbone. Ma è una<br/>materia che non aggredisce l’artista per renderlo schiavo della contin¬<br/>genza, sibbene risulta dominata dal gesto, e vi corrisponde perfetta¬<br/>mente, così da fondersi ad esso in una consustanzialità inedita e sempre</font></p>
</body>
</html>