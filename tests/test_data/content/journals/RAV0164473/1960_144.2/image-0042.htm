<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">d’ogni paese hanno maggiormente posto attenzione. Hartung dice:<br/>« L’expression de notre art sera d’autant plus saisissant et valable pour<br/>beaucoup d’hommes que nous pénétrons dans les couches les plus pro¬<br/>fondes de notre être ». Che son parole da riferirsi all’opera di molti,<br/>ma specie alla sua, la quale s’impone per le mirabili capacità evocative<br/>di un segno, che genera e determina nel proprio svolgimento degli<br/>autentici valori di colore e di spazio, raggiungendo un’alta efficacia di<br/>linguaggio poetico. Si sa che, prima di iniziare il quadro, egli esegue<br/>un gran numero di disegni e schizzi preparatori. E disegnatore egli è,<br/>espertissimo e acutissimo. Sostanzialmente, il nucleo da cui la sua pit¬<br/>tura nasce può essere definito espressionistico, ma d’un accento che ha<br/>fatto tesoro sulla sottigliezza dei testi francesi e che dalla prevalenza<br/>di un contenuto ossessivo e drammatico ha saputo trasferirsi e risol¬<br/>versi compiutamente nelle forme di quell’arte la quale « ne représente<br/>rien que l’esprit du peintre ».</font></p>
<p><font style="font-size:medium;font-family:Georgia, serif;">Anche nel padiglione germanico s’incontrano alcuni artisti note¬<br/>voli: Willi Baumeister, morto a Stoccarda cinque anni or sono; il<br/>finissimo Julius Bissier, nato a Friburgo nel dicembre dell’893, che<br/>è forse tra le rivelazioni di questa Biennale, pittore lirico, meditativo,<br/>di una espressività essenziale, non dimentica di certi raggiungimenti<br/>kleeiani e orientali nella scoperta di un mondo solitario e silenzioso,<br/>riportato all’infanzia con intuizioni e conoscenze piene di misteriosa<br/>saggezza e rara umiltà; e quindi il settantaseienne Karl Schmidt-Rott-<br/>luff che, con Kirchner ed Heckel, è stato uno dei fondatori della Brücke,<br/>sorta a Dresda nel ’5, e del quale i quadri esposti segnano l’evoluzione<br/>dal ’6 al ’58, sempre, si può affermare, su di una medesima Enea, fedele<br/>alle formulazioni del primo espressionismo. Un padiglione tanto<br/>attraente quanto singolare è quello giapponese, che schiera Key<br/>Sato, il cui lirismo orientale si fonde alle esperienze europee, il giovane<br/>Toshimitsu Imai, che s’esprime con un’energia quasi allucinante su tele<br/>di vaste dimensioni, Yoshishige Saito, un astrattista che non ha per¬<br/>duto i caratteri nativi, e Yozo Hamaguchi, le incisioni del quale sono<br/>realizzate con una tecnica di sorprendente e misuratissima resa. In<br/>Gran Bretagna, da citare particolarmente due personali, quella del pit¬<br/>tore Victor Pasmore e quella dello scultore Eduardo Paolozzi: il primo,<br/>artista figurativo fino al ’47, si volse quindi, sùbito dopo questa data,<br/>con un passaggio logico, del tutto conforme al suo temperamento di<br/>ricercatore, ai procedimenti astrattivi, creando opere di una libertà e<br/>semplicità esemplari, le quali superano i limiti tradizionali assegnati<br/>alla pittura per investire anche l’architettura .e il disegno; il secondo,</font></p>
</body>
</html>