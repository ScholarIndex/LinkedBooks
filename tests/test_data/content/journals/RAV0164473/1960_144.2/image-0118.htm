<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">assicurarsi un biglietto, un ingresso, un invito qualsiasi per essere pre¬<br/>senti a quello che si considerava, e giustamente, un avvenimento cit¬<br/>tadino, una festa di cultura e d’arte.</font></p>
<p><font style="font-size:medium;font-family:Georgia, serif;">Il pubblico veneziano non fu mai sordo a questi richiami; si ricor¬<br/>dano ancora le tornate del Reale Istituto di Scienze, Lettere e Arti<br/>in Palazzo Loredan, le conferenze, a sale strabocchevoli, del Frade-<br/>letto, del Molmenti, del Fogazzaro; di questo, la conferenza «Per la<br/>bellezza di un’ idea » che avrebbe pronunciata nell’aula Magna del<br/>nostro Ateneo il 2 maggio dello stesso 1892, specialmente memorabile<br/>per la storia del modernismo dello scrittore vicentino (1).</font></p>
<p><font style="font-size:medium;font-family:Georgia, serif;">Molti, fra le persone colte, conoscevano a memoria il </font><font style="font-size:medium;font-family:Georgia, serif;font-style:italic;">Canto dello<br/>Amore, l’Idillio maremmano,</font><font style="font-size:medium;font-family:Georgia, serif;"> le </font><font style="font-size:medium;font-family:Georgia, serif;font-style:italic;">Fonti del Clitumno,</font><font style="font-size:medium;font-family:Georgia, serif;"> l’ode alla Regina<br/>e leggevano le pagine di critica letteraria e di storia, man mano che<br/>apparivano sui giornali e sulle più accreditate riviste, prima ancora<br/>che il Sommaruga e la Zanichelli le raccogliessero in volume. S’aggiunga<br/>che era ancora vivo il ricordo della famosa fischiata studentesca del<br/>gennaio dell’anno precedente alla Università di Bologna, per avere<br/>il professore Carducci accettato di fare da padrino alla bandiera del-<br/></font><font style="font-size:medium;font-family:Lucida Sans Unicode, sans-serif;">1</font><font style="font-size:medium;font-family:Georgia, serif;">’ Unione Monarchica, ed era intenso il desiderio di vedere in carne<br/>ed ossa l’uomo che s’era esposto « ritto in piedi su una tavola dinanzi<br/>alla cattedra non per parlare, ma per meglio esporsi ai fischianti che<br/>fischiassero con più loro soddisfazione e per ricevere in petto gli ol¬<br/>traggi », sembrandogli che ognuno di quei fischi, di quelle contumelie<br/>gli suonassero come il fruscio delle ali angeliche che su per il sacro monte<br/>del Purgatorio, di girone in girone, tergono i sette P dei peccati capi¬<br/>tali dalla fronte dell’Alighieri.</font></p>
<p><font style="font-size:medium;font-family:Georgia, serif;">Il Poeta ha cinquantasei anni, di tanto in tanto la maschia figura,<br/>con l’alta fronte e la chioma arruffata, tutta ingrigita sulle tempie,<br/>appariva sul podio di qualche grande sala. Qualche mese prima, a<br/>Milano, aveva riscosso entusiastici applausi; in quell’epoca nella quale<br/>la conferenza, come aveva proclamato il De Sanctis, era considerata<br/>la miglior forma di democratizzazione delle scienze e delle arti e l’elo¬<br/>quenza era coltivata come un’arte squisitamente umanistica, si sapeva<br/>che il Carducci era un lettore misurato, ma caldo ed appassionato, che<br/>conduceva d’un fiato quei suoi lunghi periodi martellati e sonori,<br/>sapiente nell’uso delle sospensioni e delle pause, dosatore accorto, non<br/>mai istrionico, degli effetti.</font></p>
<p><font style="font-size:small;font-family:Georgia, serif;font-variant:small-caps;">(1) Achille Bosisio, </font><font style="font-size:small;font-family:Georgia, serif;font-style:italic;">Un ricordo di A. Fogazzaro all’ Ateneo Veneto,</font><font style="font-size:small;font-family:Georgia, serif;"> in<br/>« Ateneo Veneto », Luglio-Settembre, 1943, p. 296.</font></p><div></div><br clear="all"/>
</body>
</html>