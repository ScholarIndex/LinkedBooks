<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:medium;font-family:Georgia, serif;">all’eleganza, per la finezza squisita del colore e il ritmo bilanciatissimo<br/>delle forme. Ma è un’eleganza fantastica, non già grammaticale : in<br/>quanto s’avverte sùbito come il pittore risalga, nell’impegno di con¬<br/>quistarla, da un fondo di intuizioni inquiete, di cui nello svolgimento<br/>del lavoro concilia ogni dissidio, ogni contrasto, e converte quindi in<br/>immagini via via rasserenate, d’ordine contemplativo e lirico, trovando<br/>così un durevole accordo tra la sottile cultura che possiede e l’ansiosa<br/>passione che anima il suo desiderio di esprimersi.</font></p>
<p><font style="font-size:medium;font-family:Georgia, serif;">Anche la personale di Bruno Cassinari è assai bella. E per la pit¬<br/>tura sua ciò che conta non è lo stabire quanto vi sia di figurativo o di<br/>antifigurativo, ma unicamente ciò che si realizza come fantasma lirico.<br/>Vogliamo dire, in sostanza, che Cassinari è arrivato ad un punto in<br/>cui, rinneghi o meno la realtà delle apparenze visive, l’oggetto donde<br/>egli parte non riappare in fine che come presenza di una personale<br/>visione. E dice bene l’Apollonio che qui non v’è né edonismo, né auto¬<br/>matismo, né puro istinto: se mai, Cassinari ricerca «la suggestione<br/>poetica in un ordine di accordi liberamente scelti tra i suggerimenti<br/>del dato naturalistico e quelli del corredo fantastico e formale ». In<br/>quanto ad Antonio Corpora, è evidente il profitto che poterono recargli<br/>le più recenti esperienze dell’arte internazionale, ma senza che egli<br/>s’ancorasse all’una o all’altra, neanche per simpatia elettiva; e la con¬<br/>sistenza linguistica che gliene venne gli permise di ritrovarsi nella pie¬<br/>nezza del suo impegno morale. Antonio Music, nei tanti anni che lo<br/>conosciamo, ha sottoposto lentamente il dato realistico dei suoi lon¬<br/>tani quadri ad un processo di continua revisione per espungerne l’ele¬<br/>mento descrittivo. Un lavoro assiduo e fedele. Ed ora i paesi della sua<br/>infanzia egli li riscopre in una atmosfera allusiva, di evocazioni e ricordi<br/>contemplati, ove la visione si fa sogno e questo si enuclea, in un’im¬<br/>magine astratta, ma sùbito riportabile senza incertezze alla realtà.<br/>Tanto pacato e raccolto il Music quanto violento e quasi frenetico<br/>Mattia Moreni, che porta gli slanci contraddittori del suo spirito in<br/>una vibrata tensione di lavoro, nella quale, come afferma il Tapié, egli<br/>« vive intensamente e totalmente quella che è per lui, l’avventura pit¬<br/>torica », cavandone opere ricche di autentici valori creativi. Sergio<br/>Romiti ha raccolto, nello schieramento della sua mostra, anche opere<br/>lontane, del ’49 e del ’52, insieme alle più recenti, degli ultimi anni.<br/>E si può reperire in queste, portato ad una maggiore limpidezza d’im¬<br/>magine, il sentimento di quelle, aperto alla chiarità luminosa dell’inse¬<br/>gnamento morandiano: apparizioni rapide, quasi furtive, dentro uno<br/>spazio-luce, modulate in passaggi lievi e trasparenti, che si rarefanno</font></p>
</body>
</html>