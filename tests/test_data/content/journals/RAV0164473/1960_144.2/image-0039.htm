<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">l’immagine della poesia. « La materia è l’equivalente della parola e, se<br/>ha una realtà viva come la parola ha una realtà sonora, della parola<br/>ha anche la dimensione, la profondità storica. E come la parola poe¬<br/>tica è suono e non cosa, e riceve senso d’immagine dal tempo e dal<br/>ritmo, così la materia pittorica si colora e prende significato, secondo<br/>il movimento vitale deH’immagine nascente ».</font></p>
<p><font style="font-size:medium;font-family:Georgia, serif;">La mostra veneziana documenta il Fautrier con centotrenta opere,<br/>eseguite fra il ’28 e il ’60, cioè in quasi tutto l’arco del suo sviluppo,<br/>e l’impressione che se ne trae visitandola è quella di non trovarsi di<br/>fronte ad un astratto puro, sibbene ad un artista d’ascendenza espres¬<br/>sionistica, ma d’un espressionismo filtrato attraverso certe preziosità<br/>culturali dell’astrattismo, dove la letteratura ha un suo peso, quasi una<br/>sua simbologia. La materia-colore che egli usa è freschissima, per quanto<br/>elaborata, stratificata, spiaccicata e dilatata dalla paletta o dal col¬<br/>tello. Una materia elegante, si direbbe, blandita con piacere e deli¬<br/>catezza, la quale, se mai, più che esprimere attraverso un disfacimento<br/>organico di grumi e coaguli fermentanti, chiude in sè, nella sua forza<br/>segreta, quei sensi d’orrore, di carne sanguinante, di supplizio e mar¬<br/>tirio, che essa, in certi momenti, finisce per esprimere. In certi momenti,<br/>s’è detto: e vorremmo insistere su questa ultima limitazione, posto<br/>che non sempre Fautrier è il pittore dell’inquietudine, dell’angoscia e<br/>della tragedia. Anzi, il più dei casi, vien da credere che egli rinunci allo<br/>sconforto e allo sgomento, per rimanere soprattutto un artista inge¬<br/>gnoso, disinvolto, sicuro di sè, raffinato, forse anche magico. E ha<br/>ragione il Read quando afferma che «magia è parola ambigua, che<br/>implica talvolta bellezza e talvolta terrore »: una parola, insomma, che<br/>« si addice alla pittura di Jean Fautrier ».</font></p>
<p><font style="font-size:medium;font-family:Georgia, serif;font-weight:bold;font-variant:small-caps;">Hartung ed altri stranieri.</font></p>
<p><font style="font-size:medium;font-family:Georgia, serif;">Fra le varie mostre straniere prende deciso spicco quella di Hans<br/>Hartung, allestita nel padiglione della Francia. L’artista tedesco, natu¬<br/>ralizzato francese, espone, accanto ai pittori Zao Wou Ki e Camille<br/>Bryen, allo scultore Robert Couturier, al bianconerista Henri Michaux<br/>e ad altri, una ventina di dipinti che sono fra i più validi e signifi¬<br/>canti di tutta la Biennale. La sua formazione si è svolta parte in Ger¬<br/>mania e parte in Francia. Tuttavia, ancor prima di stabilirsi a Parigi<br/>(il che avvenne nel ’35) egli scopriva l’arte astratta già nel ’21, dopo<br/>aver studiato Rembrandt, Goya e gli espressionisti tedeschi. E fra gli<br/>astrattisti è stato uno di coloro cui i pittori della media generazione</font></p>
</body>
</html>