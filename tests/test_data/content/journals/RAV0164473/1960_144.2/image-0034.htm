<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:medium;font-family:Georgia, serif;">giunga che il palazzo centrale, oltre alle nazioni citate, ospita pure le<br/>retrospettive di Kurt Schwitters, di Costantin Brancusi e di Erich Men¬<br/>delsohn e una vastissima personale di Jean Fautrier. Trentadue paesi,<br/>oltre all’Italia, fanno un bel numero: non foss’altro che a riprova del<br/>credito che </font><font style="font-size:medium;font-family:Times New Roman, serif;">1</font><font style="font-size:medium;font-family:Georgia, serif;">’ Esposizione veneziana gode tuttavia nel mondo, poiché si<br/>sa bene che, in quanto alle nazioni che davvero valgono qualche cosa<br/>nella stretta cerchia dell’espressione artistica, le dita delle due mani<br/>bastano a contarle, e forse n’avanza. Ma serve lo stesso trovasi sotto gli<br/>occhi questo vastissimo panorama, per renderci edotti di ciò che suc¬<br/>cede in giro, nel campo delle arti, e in che modi le idee e i propositi si<br/>diffondano, e quali risultati i vari popoli ne sappiano cavare, in ogni<br/>parte della terra.</font></p>
<p><font style="font-size:medium;font-family:Georgia, serif;">Kurt Schwitters, nato ad Hannover, in Germania, il 20 giugno<br/>1887 e morto ad Ambleside, in Gran Bretagna, l’8 gennaio 1948, fu<br/>1’ « inventore », durante gli anni del gran disordine, dell’anarchia e del¬<br/>l’inflazione tedesca, cioè nel tempo del primo dopoguerra, di una sorta<br/>di dadaismo personale, che egli denominò « Merz ». Il suo avvio si svolse<br/>però, dopo gli studi ad Hannover e all’Accademia di Dresda, in modo<br/>affatto regolare, anzi addirittura scolastico, nell’àmbito della ritratti¬<br/>stica. Ma quando conobbe le opere di Kandinsky e di Franz Marc, e<br/>ne subì l’influenza, egli abbandonava tosto il precedente modo di dipin¬<br/>gere, e nel ’23, dando inizio alla pubblicazione di una rivista intitolata<br/>anch’essa « Merz » (che uscì, in una ventina di numeri, fino al ’32),<br/>creava altresì, nella sua casa, una fantasiosa colonna, di sorprendente<br/>architettura, che veniva via via sviluppando e decorando con le cose<br/>più eterogenee e strane che gli capitassero sotto mano e che, ovunque<br/>si trovasse, egli fedelmente raccoglieva. E a tale creazione, distrutta<br/>poi da una bomba durante la seconda guerra mondiale, Schwitters<br/>dedicò nientemeno che un decennio. Ora, le opere raccolte in Biennale,<br/>quasi tutte dei collages, possono rendere un’idea abbastanza precisa di<br/>quel suo famoso lavoro. Schwitters, ha scritto il Seuphor, è l’infanzia<br/>ritrovata. I suoi quadri si direbbe nascano per caso: essi, in effetti, si<br/>compongono degli oggetti più futili e anonimi, biglietti del tram, dei<br/>bottoni, giornali vecchi e stracciati, dei pezzi di stoffa, delle piume,<br/>frammenti di vetro e di ferro, legni corrosi e persino dei ciuffi di<br/>capelli, accostati in una particolare maniera compositiva, che gli svuota<br/>della realtà e della funzione che possedevano in antecedenza, per cari¬<br/>carli invece di un significato nuovo, che acquistano con una sponta¬<br/>neità misteriosa, di lirica risonanza, appena sistemati nel contesto<br/>strutturale dell’opera. Che poi per Schwitters un siffatto modo di com-</font></p>
</body>
</html>