<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">ceti osa e vivificante adesione alle esigenze della contemporaneità. E il<br/>Persico, infatti, ancora nel ’31 poteva scrivere: «Un rinnovamento<br/>decisivo dovrà consistere, prima di tutto, in un insolito atteggiamento<br/>morale dei giovani. Parlare di Renato Birolli, di Aligi Sassu, due pit¬<br/>tori alle prime armi, non sembrerà esagerato a nessuno, se si consi¬<br/>dera che in questo periodo di crisi quello che maggiormente è da ricer¬<br/>care è la serietà con cui i pittori si dànno all’esercizio dell’àrte, la<br/>tenacia con cui si pongono un ideale non mediocre. Qualità morali e<br/>virtù di mestiere che bisogna assumere come presupposto di ogni<br/>civiltà artistica ».</font></p>
<p><font style="font-size:medium;font-family:Georgia, serif;">Che cosa il Birolli andasse dipingendo in quei primissimi anni del<br/>soggiorno milanese, non sappiamo con esattezza. Logico, comunque,<br/>immaginare che i suoi dipinti di allora siano stati massimamente dei<br/>tentativi, delle prove d’aggiornamento nell’ordine di uno sperimenta¬<br/>lismo figurativo, il quale, opponendosi da una parte all’accademia del<br/>« novecento » e superando dall’altra l’esausta tradizione nazionale di<br/>ascendenza ottocentesca, recuperasse quelle sollecitazioni e inserzioni<br/>verso una problematica linguistica contemporanea, già esperita fuori<br/>d’ Italia e cui, del resto, alcuni artisti avevano dato pure da noi, qual¬<br/>che decennio prima, un non gratuito avvio, per quanto insabbiato alla<br/>svelta fra il placido passatempo di tutto riposo del vedutismo provin¬<br/>ciale e la retorica politicizzante degli impossibili « ritorni ». In effetti,<br/>sull’insegnamento di Persico, così il Birolli che i suoi compagni nega¬<br/>vano la pertinenza di particolari problemi dell’arte che non fossero pro¬<br/>blemi della cultura, cioè a dire della società, della vita. E ciò che nelle<br/>file degli artisti « arrivati » veniva spesso gabellato come « sereno<br/>distacco » o « saggezza disinteressata » non era per quei giovani, il più<br/>dei casi, che egoistica assenza, poltroneria dell’intelletto, viltà dello<br/>spirito: dato che non si può essere sinceri e onesti e intransigenti verso<br/>se stessi e verso gli altri se non in una esplicita presa di posizione a<br/>favore o a disfavore di qualcuno, a favore o a disfavore di qualcosa.<br/>Il loro pensiero, insomma, non ammetteva equivoci di sorta. Si trat¬<br/>tava, in sostanza, di ridare all’artista tutta la libertà di cui aveva<br/>bisogno per mantenere intatto il suo prestigio morale e riportarlo alla<br/>coscienza d’una storia che non è, né è mai stata, cristallizzazione di un<br/>ieri ormai scontato, ma misura itineraria di vita, qualità e grado d’esi¬<br/>stenza in continuo divenire. « Una pittura nuova, un nuovo conte¬<br/>nuto dell’arte italiana, una nuova posizione di fronte ai problemi del<br/>tempo », consigliava Persico ai giovani. E che i giovani come Birolli<br/>ne accogliessero le parole e, pur senza sfuggire a nessuna avventura per</font></p>
</body>
</html>