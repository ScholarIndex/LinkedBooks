<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Georgia, serif;">Importante anche l’opera svolta dal diplomatico pontificio nelle delicate<br/>questioni giurisdizionali riguardanti l’assegnazione di alcune importanti sedi<br/>vescovili, l’imposizione di decime straordinarie al clero e i rapporti fra il<br/>patriarca e i pubblici poteri. L’intransigenza veneziana su tali questioni, det¬<br/>tata da un geloso senso dello stato e delle prerogative che oggi diremmo « laiche »,<br/>trovò nell’Aleandro un elastico, ma nel contempo fermo, oppositore. I negoziati<br/>furono condotti con grande abilità e la soluzione fu trovata in un opportuno<br/>contemperamento delle esigenze della Curia con quelle della Repubblica.</font></p>
<p><font style="font-size:small;font-family:Georgia, serif;">Di particolare interesse è nel volume il capitolo IV, dedicato alla situa¬<br/>zione religiosa della Venezia dell’epoca. Il famoso memoriale di Gian Pietro<br/>Carata (il futuro Paolo IV) sulle condizioni della vita religiosa a Venezia, redatto<br/>nel 1532, servì all’Aleandro di guida per studiare l’ambiente veneziano e per<br/>proporre soluzioni e rimedi alla rilassatezza della disciplina monastica, all’ecces¬<br/>siva disinvoltura di costumi del clero e all’inopportuna indipendenza di giudi¬<br/>zio manifestata anche pubblicamente da alcuni predicatori su questioni dogma¬<br/>tiche, per cui in molti casi si poteva parlare di posizioni quasi eretiche o comunque<br/>filoprotestanti. Peccato che il problema dei contatti fra il Carafa e l’Aleandro sia,<br/>nell’opera del Gaeta, appena accennato. Sarebbe stato infatti di grande inte¬<br/>resse determinare in che misura due personalità così diverse si siano reciproca¬<br/>mente influenzate, durante il loro soggiorno veneziano, su questioni così impor¬<br/>tanti quali erano quelle dei progressi dell’eresia e della riforma dei costumi del<br/>clero. L’avarizia dei documenti non ha permesso al Gaeta di approfondire l’argo¬<br/>mento come esso meriterebbe.</font></p>
<p><font style="font-size:small;font-family:Georgia, serif;">Comunque molto interessante è l’ultima parte del IV capitolo, dove si<br/>esamina il diffondersi dell’eresia luterana a Venezia in quegli anni. Si tratta natu¬<br/>ralmente di fenomeni isolati, di ristretti circoli di riformati che leggono e com¬<br/>mentano liberamente le Scritture. L’opera dell’Aleandro fu soprattutto volta ad<br/>ottenere da parte delle autorità veneziane il divieto alla pubblicazione ed alla<br/>diffusione di opere eretiche o di contenuto ereticale o semplicemente sospette,<br/>e la proibizione di predicare a quei frati che fossero sospetti di simpatie per il<br/>movimento protestante. Quest’ultima parte è veramente importante e costituisce<br/>un notevole contributo alla conoscenza della diffusione delle idee protestanti in<br/>Italia. La questione è, come è noto, di grande interesse, anche perché Venezia<br/>costituiva forse l’ambiente, se non più favorevole, certo meno ostile alla dif¬<br/>fusione di tali idee. Il Gaeta non è nuovo a queste ricerche, avendo già pubbli¬<br/>cato nell’Annuario dell’ Istituto Storico per l’Età Moderna e Contemporanea un<br/>pregevole contributo alla storia della Riforma in Venezia. Alcuni elementi di<br/>codesto studio sono qui ripresi e svolti in un panorama più vasto che tiene conto<br/>delle inevitabili ripercussioni dell’eresia, e della lotta contro di essa, ' sul piano<br/>politico.</font></p>
</body>
</html>