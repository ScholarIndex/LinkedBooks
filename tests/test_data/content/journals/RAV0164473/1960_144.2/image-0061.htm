<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">tempo dei bizantini ma anzi l’Istria è ora brutalmente schiacciata dal¬<br/>l’improvviso, del tutto nuovo governo feudale dei franchi. Inoltre adesso<br/>anche i suoi vescovi hanno cambiato manovra agendo in senso del tutto<br/>contrario rispetto al passato. Infatti le prime violentissime proteste<br/>ed accuse, prima che contro il duca Giovanni, incarnazione del nuovo<br/>regime feudale, gli istriani lanciano contro i loro vescovi.</font></p>
<p><font style="font-size:medium;font-family:Georgia, serif;">È da credere che, con l’estendersi dell’impero franco da Trieste<br/>a tutta l’Istria, lo scisma dei Tre Capitoli rimanesse decisamente<br/>estinto. Carlo Magno non avrebbe tollerato quello scisma come invece<br/>aveva avuto interesse a tollerarlo l’impero di Costantinopoli. Sicché<br/>i vescovi istriani avevano trovato subito necessario adattarsi al nuovo<br/>regime adottandone gli esosi sistemi feudali che esso appunto loro<br/>offriva. E poiché ora dovevano di nuovo inoltrare parte delle loro<br/>« entrate » alla sede papale di Roma, è ovvio che pensassero di rifarsene<br/>in altro modo e cioè sfruttando senza scrupoli l’importante posizione che<br/>loro assegnava il feudalesimo. Così mentre nei secoli precedenti vescovi<br/>e popolo in Istria appaiono pienamente solidali porgendosi reciproco aiuto<br/>a beneficio di tutti, adesso, nel Placito del Risano, vescovi e popolo<br/>appaiono divisi da un abisso e tra loro in feroce contrasto. I vescovi<br/>infatti non hanno più bisogno del popolo, possono, anzi quasi devono agi¬<br/>re contro di esso maltrattandolo con tanto cinismo quanto impunemente.</font></p>
<p><font style="font-size:medium;font-family:Georgia, serif;">Ecco le accuse che gli istriani muovono contro i loro vescovi nel<br/>Placito del Risano:</font></p>
<p><font style="font-size:medium;font-family:Georgia, serif;">Non contribuivano più in alcuna misura al pagamento delle imposte e<br/>tributi straordinari richiesti alle singole città e ai singoli borghi;<br/>non ospitavano più a loro spese i messi imperiali;<br/>erano giunti persino ad alterare con frode i contratti di enfiteusi e<br/>affittanza per poi avanzare diritti che non avevano;<br/>provocavano contrasti e risse furiose per diritti di pascolo;<br/>pretendevano non più la quarta parte del vino prodotto ma addirittura<br/>la terza;</font></p>
<p><font style="font-size:medium;font-family:Georgia, serif;">i loro servitori trattavano la gente a bastonate inseguendola con le<br/>spade sguainate;</font></p>
<p><font style="font-size:medium;font-family:Georgia, serif;">da un momento all’altro scacciavano gli affittuari dalle terre di pro¬<br/>prietà della Chiesa ;</font></p>
<p><font style="font-size:medium;font-family:Georgia, serif;">proibivano la pesca in mare con minaccia di bastonature e lacerazione<br/>di reti.</font></p>
<p><font style="font-size:medium;font-family:Georgia, serif;">E così lo scisma era miseramente finito.</font></p>
<p><font style="font-size:medium;font-family:Georgia, serif;font-variant:small-caps;">Guido Posàr-Giuliano</font></p>
</body>
</html>