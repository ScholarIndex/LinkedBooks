<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:medium;font-family:Georgia, serif;">variabile, garantendone l’autenticità e l’immediatezza in un valore di<br/>partecipazioni vive, di esperienze continue, di là dalle ideologie e dagli<br/>apriorismi d’ogni sorta, fedele all’uomo, alla responsabilità con cui<br/>egli consuma la sua esistenza.</font></p>
<p><font style="font-size:medium;font-family:Georgia, serif;">In definitiva, si potrebbe dire che al Vedova succede il medesimo<br/>che a tutti coloro i quali anticipano qualcosa, con un anno o un giorno<br/>o un’ora di vantaggio sugli altri. Chi mai se ne accorge il quel momento?<br/>Pochi, in verità; e quei pochi, il più dei casi, o non hanno voce in<br/>capitolo e nessuno li ascolta, o debbono starsene zitti, o dubitano<br/>magari di se stessi, d’aver veduto e capito bene, o credono sia meglio<br/>lasciar stagionare le novità per sondarne con più agio la consistenza<br/>e la portata. Così dàn tempo al tempo, e le buone occasioni passano<br/>inutilmente. Vedova, si sa, è quel che si dice un pittore d’avanguardia,<br/>una forza d’urto e di rottura, che si butta a capofitto nei fatti e nelle<br/>cose d’ogni giorno, non per il piacere dell’avventura spericolata (o non<br/>massimamente per questo), ma per l’esigenza di una partecipazione<br/>passionale al nascere e all’evolversi di quelle cose e di quei fatti mede¬<br/>simi. E, se bene ricordiamo, fu ancora l’Argan, una volta, che fece<br/>acutamente cenno, appunto per Vedova, ad un suo essere persino<br/>« nella cronaca », come prova di un intervento ognora attivo al for¬<br/>marsi della storia. Non per nulla il pittore parla spesso di una nuova<br/>dimensione di spazio e di tempo, realizzata nei suoi quadri, dove egli<br/>ricerca e ritrova di continuo se stesso, in una misura che è quella del¬<br/>l'uomo contemporaneo.</font></p>
<p><font style="font-size:medium;font-family:Georgia, serif;">Ogni espositore, come s’è avvertito in principio, è presente in Bien¬<br/>nale con un numero d’opere sufficiente a definirne la personalità. Alberto<br/>Magnelli ne ha una ventina. Ci ricordiamo benissimo la mostra ch’egli<br/>ebbe ai Giardini nel ’50, però questa d’oggi ci sembra ancora più sele¬<br/>zionata e attraente. Toscano, anzi fiorentino, Magnelli vive in Francia,<br/>dove è considerato come l’esponente più in vista dell’astrattismo orto¬<br/>dosso. Il suo avvio risale agli anni in cui nascevano il cubismo e il<br/>futurismo, ma, se pure ih contatto con gli artisti e i critici assertori di<br/>tali movimenti, egli non vi aderì, mentre venne invece impegnandosi<br/>in particolari esperienze, volte a semplificare al massimo sia il colore<br/>che le forme: e nel ’15 già presentava le prime composizioni d’impronta<br/>astrattista. Tanto che, dopo aver toccato altre esperienze (un lungo<br/>periodo realistico e quello cosiddetto delle « pietre »), il Magnelli indivi-</font></p>
</body>
</html>