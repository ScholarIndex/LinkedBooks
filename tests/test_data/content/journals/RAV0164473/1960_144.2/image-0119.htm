<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">Per tutti questi motivi l’aspettativa nel colto e nell’inclita era<br/>tanto grande che il 12 gennaio 1892 alle una e mezza — un’ora, per<br/>noi, addirittura impossibile! — la vasta sala del Liceo Musicale<br/>B. Marcello era letteralmente gremita e i ritardatari, per quanto giunti<br/>in anticipo sull’ora fissata — ed anche questo non è più negli usi —<br/>dovettero adattarsi a prender posto nella galleria pure affollata.</font></p>
<p><font style="font-size:medium;font-family:Georgia, serif;">Alla conferenza assistevano il Sindaco poeta Riccardo Selvatico,<br/>il Prefetto comm. Colmayer, mons. Bernardi, nume tutelare dello<br/>Ateneo Veneto, le notabilità dell'aristocrazia, delle arti, della let¬<br/>teratura, moltissime signore.</font></p>
<p><font style="font-size:medium;font-family:Georgia, serif;">Siccome non poteva entrare in sala più nessuno, l’oratore, dieci<br/>minuti prima delle due ( !) salutato da un calorosissimo applauso e da<br/>grida di « Viva Carducci » ! cominciò la sua dotta lettura su « I motivi<br/>e circostanze del </font><font style="font-size:medium;font-family:Georgia, serif;font-style:italic;">Giorno</font><font style="font-size:medium;font-family:Georgia, serif;"> di Giuseppe Parini ». Soggetto caro al Carducci,<br/>chè le caratteristiche della vita e dell’arte del Parini erano congeniali<br/>al suo spirito che fin dai giovani anni s’era specchiato consapevol¬<br/>mente nello spirito sdegnato ed altero dell’abate lombardo.</font></p>
<p><font style="font-size:medium;font-family:Georgia, serif;font-style:italic;">Sol vuo di te lo schivo amore e il retto<br/>non domabile ingegno e l'ira e il forte<br/>spregio de vili e la parole franca</font></p>
<p><font style="font-size:medium;font-family:Georgia, serif;">così in un sonetto del libro III dei </font><font style="font-size:medium;font-family:Georgia, serif;font-style:italic;">Juvenilia</font><font style="font-size:medium;font-family:Georgia, serif;"> che sono degli anni dal<br/>1850 al i860. Nel 1902, vale a dire più di una quarantina d’anni dopo,<br/>in una delle ultime lezioni all’Università di Bologna dopo aver parlato<br/>del Parini e dopo aver declamato le strofe dell’ode su </font><font style="font-size:medium;font-family:Georgia, serif;font-style:italic;">La libertà cam¬<br/>pestre</font><font style="font-size:medium;font-family:Georgia, serif;">: «No, ricchezza, né onore — con frode e con viltà — il secol<br/>mentitore — mercar non mi vedrà », a questo ultimo verso, mentre<br/>l’aula intera pendeva dal suo labbro, battuto forte il pugno sul tavolo,<br/>con voce commossa esclamava: «Per questa strofa, vedete, per questa<br/>sola strofa darei tutti i miei versi ».</font></p>
<p><font style="font-size:medium;font-family:Georgia, serif;">E non sia lecito dubitare della sincerità dell’iperbole di questo<br/>grande nostro Poeta, accanto e dentro il quale visse il cittadino appas¬<br/>sionato, di tempra nobilmente impetuosa e generosa, che fece dello<br/>studio, della cattedra e soprattutto della poesia, un’arme di lotta che<br/>non mai riuscì a deporre, che nell’indomata indole polemica trovò sprone<br/>per esaltare il suo amore per le virtù civili.</font></p>
<p><font style="font-size:medium;font-family:Georgia, serif;">Il discorso di Venezia diventerà il primo capitolo del </font><font style="font-size:medium;font-family:Georgia, serif;font-style:italic;">Parini<br/>Maggiore</font><font style="font-size:medium;font-family:Georgia, serif;"> che sarebbe apparso completo, in edizione Zanichelli, nel<br/>corso di quello stesso anno 1892, l’apertura dello studio famoso con le</font></p>
</body>
</html>