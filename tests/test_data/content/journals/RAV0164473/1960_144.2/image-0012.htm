<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">fino a travalicare la pittura stessa, in un’àmbito d’accenti « letterari e<br/>musicali, nella complessità dinamica di tutto il movimento futurista »<br/>(Ballo). In quanto poi a Mario Sironi, ad Ardengo Soffici, a Ottone<br/>Rosai, a Primo Conti, a Fortunato Depero, ad Enrico Prampolini, a<br/>Roberto Melli, eccetera, cioè ai cosiddetti « futuristi di transito » e a<br/>quelli che segnano il secondo periodo del movimento, va riconosciuto<br/>che non di rado l’apporto loro ha dato sviluppo a situazioni ed espres¬<br/>sioni nuove, meritevoli di venir documentate in una rassegna più ampia<br/>e circostanziata per poterne rilevare meglio la consistenza e il valore.<br/>E il medesimo converrà aggiungere per il gruppo degli stranieri, poiché<br/>se è un fatto certo che i futuristi (e lo scrissero nel catalogo dell’espo¬<br/>sizione tenuta a Parigi, dal 5 al 24 febbraio 1912, alla galleria Ber-<br/>nheim-Jeune) si dichiararono contrari all’arte di Picasso, di Braque;<br/>di Gleizes, di Léger e di altri maestri del cubismo, dato che questi<br/>insistevano « a dipingere l’immobile, il ghiacciato e tutte le forme sta¬<br/>tiche della natura » (ma l’esempio di quelle opere giovò loro egual¬<br/>mente), è vero altrettanto che l’avvento dei futuristi ha avuto, fra<br/>l’altro, particolare influenza non solo sull’orfismo di Delaunay, ma<br/>pure sull’attività svolta da Marc è Macke nel gruppo del Blaue Reiter.</font></p>
<p><font style="font-size:medium;font-family:Georgia, serif;">Osserva acutamente il Francastel che, chi accosti « allo sviluppo<br/>delle ideologie tecniche del i960 i manifesti del futurismo », non può<br/>non riconoscere che ciò che gli uomini hanno conquistato finora, a<br/>prezzo di innumerevoli sofferenze, è il « sentimento personale » di<br/>quanto quei medesimi manifesti, lanciati negli anni 1910 e 1911, veni¬<br/>vano affermando. Sicché il rifiuto dei futuristi « di conservare alcune<br/>regole del linguaggio tradizionale può essere paragonato alla neces¬<br/>sità in cui si sono trovate tutte le scienze di rinnovare i loro simboli ».<br/>Che è, senza dubbio, riconoscimento di serio peso. E fa piacere che,<br/>insieme a molti altri, venga di fuori, dalla critica straniera, la quale,<br/>da qualche tempo e non senza sorpresa, ha volto il suo interesse allo<br/>studio del movimento e delle opere da esso create, comprendendone<br/>l’entità e il rilievo. Mentre da noi all’opposto, dopo la clamorosa gaz¬<br/>zarra che gli venne fatta intorno al suo nascere, perdura tuttavia<br/>caparbia la negazione dei critici militanti, i quali, all’infuori di pochi,<br/>discorrono ancora di disgregazione e dissoluzione, presunzione e ina¬<br/>nità delle idee e dei risultati, ricusando con cieca ostinatezza proprio<br/>quel periodo della nostra storia artistica che, per quanto discutibile, ha<br/>servito comunque a disincagliarci dalle secche dell’ultimo Ottocento e<br/>a ridarci un posto di protagonisti nel processo della civiltà figurativa<br/>del secolo in cui stiamo vivendo.</font></p><div></div><br clear="all"/>
</body>
</html>