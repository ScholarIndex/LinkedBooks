<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;font-weight:bold;font-variant:small-caps;">Emilio Vedova.</font></p>
<p><font style="font-size:medium;font-family:Georgia, serif;">I quattro maggiori premi ufficiali, di due milioni ciascuno, istituiti<br/>dalla Presidenza del Consiglio dei ministri, dal Comune e dalla Pro¬<br/>vincia di Venezia, che ad ogni sua edizione la Biennale mette in palio,<br/>sono andati quest’anno ai pittori Èmilio Vedova, Jean Fautrier e Hans<br/>Hartung e allo scultore Pietro Consagra. E la designazione operata<br/>dalla giuria (vi facevano parte Herbert Read, Vicente Anguilera Cerni,<br/>Giulio Carlo Argan, Werner Haftmann, Zdzislaw Kepinsky, Jean Ley-<br/>marie e Giuseppe Marchiori) può aver accontentato parecchi, anche<br/>se a parer nostro era procedura più giusta e opportuna scegliere fra<br/>gli stranieri, come s’è fatto per gli italiani (e il regolamento, del resto,<br/>lo consigliava), un pittore e uno scultore, invece che due pittori. E<br/>non crediamo che lo scultore meritevole mancasse. Vien da pensare<br/>di conseguenza che, se i membri della giuria furono unanimi nell’attri-<br/>buire il premio al Vedova e al Consagra, essi vennero poi a trovarsi<br/>in disaccordo sul nome del pittore straniero, alcuni parteggiando per<br/>Hartung e alcuni per Fautrier, e con tanta irriducibile pertinacia da<br/>dover risolvere la vertenza nel non lodevole compromesso che li ammise<br/>al premio entrambi, sacrificando la possibile candidatura di uno scultore.</font></p>
<p><font style="font-size:medium;font-family:Georgia, serif;">Ciò a parte, il premio dato a Emilio Vedova è senz’altro per noi<br/>uno dei più degni fra i molti distribuiti nelle sette Biennali del dopo¬<br/>guerra. Il pittore ha qui una dozzina grandi tele, create nel ’58, ’59<br/>e '60, in cui, come scrive l’Argan presentandole, non solo riafferma con<br/>termini d’estrema drammaticità l’esistenza di un problema europeo,<br/>che impegna l’artista in una superiore e continuamente mutevole posi¬<br/>zione di coscienza, ma precisa altresì « la sua posizione nei confronti<br/>della pittura informale, di materia e di gesto ». Non v’è equivoco nel¬<br/>l’attività sua, tutto è esplicito, pur nella tesa e talvolta arrovellata<br/>concitazione donde l’opera nasce, e della quale conserva anche i carat¬<br/>teri veementi, quasi a puntualizzare, si direbbe, le ragioni profonde della<br/>propria origine e del proprio diritto all’esistenza. E già i titoli che il<br/>pittore dà ai suoi lavori sono significanti di cotesta fede che non<br/>ammette « un’esistenza al di là dell’esistenza storica, al di là del pro¬<br/>blema » : « Immagine del tempo », « Contrasto », « Scontro di situazioni »,<br/>« Varsavia », « Spagna », « Sopraffazione », « Presenza », eccetera. Infatti,<br/>per Vedova, ogni pensiero, ogni ragionamento prende sempre la via<br/>della pittura, ma l’artista non discute per prima cosa la costruzione<br/>del quadro, la legalità del mezzo, le relazioni armoniche dell’òrga-</font></p>
</body>
</html>