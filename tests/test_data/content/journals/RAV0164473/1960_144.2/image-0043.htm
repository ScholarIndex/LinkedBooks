<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:medium;font-family:Georgia, serif;">anch’egli di carattere anticonformista, compone le sue sculture usando<br/>una congerie di pezzi preesistenti, spesso « trovati », dai quali, disposti<br/>in un particolare modo e uniti mediante saldatura, trae delle figurazioni<br/>enigmatiche, delle forme surreali e sibilline, sempre impietose, e cariche<br/>fino all’impossibile di escrescenze e incostrazioni. Interessante, anche<br/>questa volta, il padiglione degli Stati Uniti, a comporre il quale furon<br/>scelti tre pittori, Franz Kline, Philip Guston e Hans Hofmann, e uno<br/>scultore, Theodore Roszak, di cui, a dir vero, solo il primo è nato in<br/>territorio americano. Kline crea vaste architetture in bianco e nero,<br/>che gli vengono suggerite dalla visione dei centri urbani e nelle quali<br/>risolve la struttura astratta con un « gesto » di grande slancio e potenza.<br/>Attraverso numerosi passaggi il fare di Guston è arrivato ad una pit¬<br/>tura intuitiva, che rispecchia l’animo suo direttamente, rivivendo sulla<br/>tela gli eventi della propria esistenza. Hofmann, che è un decano del¬<br/>l’arte astratta, unisce la tecnica provatissima di cui è in possesso ad<br/>una grande sensibilità coloristica. E in quanto a Roszak, egli usa nelle<br/>sculture la saldatura e le leghe, acciaio e bronzo, ottone e bronzo su<br/>acciaio, nichel e argento su acciaio, e ne ricava immagini paurose, figure<br/>eccitate dall'angoscia, incubi di un’atmosfera alla Poe.</font></p>
<p><font style="font-size:medium;font-family:Georgia, serif;">Ma altri padiglioni, inoltre, meritano di venir citati. Quello della<br/>Spagna, ad esempio, in cui ricordiamo i dipinti di Luis Feito, di Juana<br/>Francés e di José Luis Garcia, e le sculture di Angel Ferrant. Quello<br/>della Danimarca, che allinea una vasta personale di Richard Mortensen,<br/>segnando il suo cammino dall’indirizzo figurativo ad una posizione<br/>astrattista, cui il pittore s’è convento a cominciare dal ’47. Quello del<br/>Belgio, con i quadri di Antoine Mortier, di Octave Landuyt e del gio¬<br/>vane di Pierre Alechinsky quanto mai sensibile e fantastico che viene<br/>dal gruppo « Cobra », e le sculture di Oscar Jespers, d’influsso nove¬<br/>centesco e postcubista. E ancora quelli dell’Olanda, con Wessal Cou-<br/>zijn, un pioniere della scultura moderna nel suo paese; della Grecia,<br/>con il pittore Jannis Spiropoulos, e gli scultori Lazaros Lameras e<br/>Alex Milonà; dell’Austria, che presenta i dipinti di Max Veiler e le<br/>composizioni in ferro di Rudolf Hoflehner; della Jugoslavia, in cui un<br/>pittore e uno scultore, Petar Lubarda e Dusan Dzamonja, si rivelano<br/>affatto indipendenti da quelle suggestioni supinamente veristiche, che<br/>impacciano molti paesi dell’Europa orientale; defl’Ungheria, dove ricor¬<br/>diamo il sessantaseienne Gyula Derkovits; dell’ U.R.S.S., che espone,<br/>fra gli altri, l’anziano e noto Alessandro Deineca e il giovane Andrea<br/>Mylnikov; e, in fine, del Brasile, con Antonio Bandeira, Manabu Mabe,<br/>Aloisio Magalhaes, Loio Persio e Mario Cravo.</font></p>
</body>
</html>