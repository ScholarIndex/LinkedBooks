<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">tra poco lo scisma riprenderà nelle forme di contrasto più violente.<br/>Lo apprendiamo dalla lunga lettera, cui siamo già ricorsi, che alcuni<br/>vescovi scismatici convenuti a Marano Lagunare indirizzarono allo<br/>imperatore Maurizio invocando la sua protezione contro le vessazioni<br/>che gli scismatici subivano da parte dell’esarca di Ravenna aizzato<br/>dal pontefice. Fra l’altro essi dicono:</font></p>
<p><font style="font-size:medium;font-family:Georgia, serif;">« Con ogni mezzo l’esarca Smaragdo perseguitò il patriarca Elia per il<br/>che voi ordinaste a Smaragdo di non permettersi di molestare in alcun<br/>modo nessun sacerdote che fosse scismatico ».</font></p>
<p><font style="font-size:medium;font-family:Georgia, serif;">Senonché poco dopo:</font></p>
<p><font style="font-size:medium;font-family:Georgia, serif;">« Eletto patriarca Severo, forse al vostro orecchio è giunto con quali<br/>ingiurie e quale strazio fisico di bastonature e con quale violenza sia<br/>stato trascinato a Ravenna ed ivi incarcerato, premuto da indicibili<br/>maltrattamenti ed avvilito ... Abbiamo poi appreso che il nuovo papa,<br/>Gregorio, in questo tempo per avere in sue mani il nostro patriarca ha<br/>fatto sì che per vostro ordine dovesse recarsi a Roma. Udendo questo<br/>e pur essendo certi che tale ordine è stato strappato dalla malvagia<br/>astuzia dei nostri avversari, ci siamo torturati, gravati da profondo<br/>dolore siamo alla ultima disperazione al pensiero che il .nostro metro¬<br/>polita sia costretto a recarsi a subire il giudizio del papa col quale noi<br/>e i nostri predecessori con tutto il nostro popolo evitiamo di venire<br/>in contatto sin dall’inizio di questa causa ».</font></p>
<p><font style="font-size:medium;font-family:Georgia, serif;">Poco dopo, a seguito di questa lettera, l’imperatore inviava a<br/>papa Gregorio, e in tono piuttosto autoritario, l’ordine di non molestare<br/>più oltre gli scismatici:</font></p>
<p><font style="font-size:medium;font-family:Georgia, serif;">« Poiché la tua santità è bene a conoscenza del presente stato di con¬<br/>fusione delle cose in Italia e poiché è necessario sapersi adattare alle<br/>circostanze, ordiniamo che la tua santità non arrechi alcuna molestia<br/>ai vescovi scismatici dell’ Istria e delle Venezie, ma li lasci in pace<br/>finché con la provvidenza di Dio non ritornino all’antica obbedienza ».</font></p>
<p><font style="font-size:medium;font-family:Georgia, serif;">La confusione di cui parla l’imperatore è dovuta anzitutto al bar¬<br/>baro dominio longobardo nell’intemo della Penisola contro la debolezza<br/>dei bizantini che ne possedevano le coste. Inoltre, e questo è l’argo¬<br/>mento forse più importante, proprio allora l’Oriente, di nuovo in grande<br/>movimento, premeva sull’Europa puntando soprattutto contro l’Adriati¬<br/>co lungo la Dalmazia e l’Istria dove specialmente minacciosi apparivano<br/>gli slavi tanto che lo stesso papa Gregorio, in una lettera al vescovo<br/>di Salona in Dalmazia, pochi anni dopo scriveva testualmente così:<br/>« Sono fortemente afflitto, atterrito per questa popolazione di slavi<br/>che vi sta gravemente minacciando. Afflitto per quanto sto già sof-</font></p>
</body>
</html>