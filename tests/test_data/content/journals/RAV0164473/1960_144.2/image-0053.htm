<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:large;font-family:AngsanaUPC, serif;">di Aquileia si ordinavano reciprocamente. E perché ora non riconosce<br/>più questa consuetudine anzi condanna il fatto? Prima di tutto per<br/>avere un pretesto di screditare Paolino e poi perché i vescovi scisma¬<br/>tici li vorrebbe lui nelle sue mani. Lo dice chiaro infatti in una delle<br/>prime lettere inviate a Narsete:</font></p>
<p><font style="font-size:large;font-family:AngsanaUPC, serif;">« Abbiamo ritenuto di mandare in Istria Pietro prete romano e il notaio<br/>Proietto perché tutte le colpe che dai due (vescovi istriani Massimiliano<br/>ed Eufrasio) essi scopriranno commesse appar legge canonica, o li<br/>puniscano con adeguato castigo lì sul posto oppure li accompagnino<br/>fino a noi. E perciò, salutando la vostra gloria con paterno affetto, vi<br/>preghiamo di prestare ogni possibile aiuto agli inviati della nostra<br/>sede mentre non dovete credere sia peccato il fatto di annientare uomini<br/>di tale specie ».</font></p>
<p><font style="font-size:large;font-family:AngsanaUPC, serif;">Come sia finita la missione di prete Pietro e del notaio Proietto<br/>lo ignoriamo del tutto. Possiamo però supporre, o che furono distolti<br/>dalla loro impresa dallo stesso esarca oppure, se in Istria giunsero,<br/>che saranno stati maltrattati e messi in fuga. Una sola cosa è certa e<br/>cioè che, dopo quella prima volta, il papa non inviò più suoi emissari<br/>in Istria contro i vescovi scismatici e nemmeno si sognò più di averli<br/>lui nelle mani ma si contentò di insistere con tutti gli argomenti e tutte<br/>le lusinghe nel tentativo di convincere l’esarca ad agire con energia.<br/>Ed ecco infatti che da una lettera alquanto lacunosa del papa si do¬<br/>vrebbe arguire che l’esarca finalmente fosse venuto in Istria per agire<br/>in qualche modo contro gli scismatici. I quali però, forti della loro<br/>compattezza, non solo gli opposero la più decisa resistenza ma anzi<br/>ebbero l’ardire di voler essi convincere l’esarca ad abbracciare il loro<br/>scisma e poi, non si sa per quali complicazioni, giunsero addirittura<br/>a metterlo in fuga dall’ Istria ! Del fatto l’esarca informava subito il<br/>papa e questi a sua consolazione gli rispondeva così:</font></p>
<p><font style="font-size:large;font-family:AngsanaUPC, serif;">« Leggendo la lettera ' di vostra eccellenza abbiamo provato grande rin¬<br/>crescimento nell’apprendere l’ingiuria fattavi dalla superbia di quegli<br/>uomini iniqui... l’anima vostra non si è lasciata contaminare dallo<br/>scisma ... Né si deve credere che senza la volontà divina sia avvenuto<br/>che degli uomini insensati e perversi sono giunti a tanto che, ritenendo<br/>essere vera Chiesa cattolica il loro scisma, non sono riusciti però a<br/>contaminarvene. Così infatti per la misericordia di Dio e a loro insa¬<br/>puta anche questo è avvenuto che, sebbene siate stato scacciato dai<br/>partigiani dello scisma, voi vi siete conservato alla vera religione cat¬<br/>tolica da voi amata. Benché dunque con il loro delitto si è fatto il vostro<br/>interesse, tuttavia non vogliate permettere che la superbia di quegli</font></p>
</body>
</html>