<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:medium;font-family:Georgia, serif;">RECENSIONI</font></h1>
<p><font style="font-size:small;font-family:Georgia, serif;font-variant:small-caps;">Franco Gaeta, </font><font style="font-size:small;font-family:Georgia, serif;font-style:italic;">Un nunzio pontificio a Venezia nel Cinquecento</font><font style="font-size:small;font-family:Georgia, serif;"> (Girolamo<br/>Aleandro). Venezia-Roma, Istituto per la Collaborazione Culturale, i960,<br/>pp. 168 (Civiltà Veneziana, n. 9).</font></p>
<p><font style="font-size:small;font-family:Georgia, serif;">Questa nuova opera del Gaeta, nonostante la piccola mole, presenta un<br/>notevole interesse e costituisce un prezioso contributo alla conoscenza della<br/>storia veneziana della prima metà del ’500, soprattutto per ciò che riguarda i<br/>rapporti fra la S. Sede e la Repubblica in un particolare momento dello sviluppo<br/>delle loro relazioni. Infatti, subito dopo la sistemazione delle cose d’ Italia<br/>realizzata nei convegni di Bologna, i rapporti fra il Papato e la Serenissima<br/>erano entrati in una fase piuttosto delicata: l’instabilità della situazione dovuta<br/>ad un precario equilibrio, il cui asse era rappresentato dall’alleanza veneto-cesa-<br/>reo-pontificia, rendeva quanto mai pericolosa qualsiasi iniziativa che tendesse a<br/>modificarla. L’azione del nunzio pontificio Girolamo Aleandro — giunto a Venezia<br/>nel marzo del 1533 e partitone, a missione compiuta, verso la fine del 1535 —<br/>fu appunto tesa à rafforzare la cooperazione veneto-imperiale; cooperazione che,<br/>nonostante fosse abbastanza salda, andava validamente e continuamente confor¬<br/>tata e sostenuta, perché in essa consisteva veramente la garanzia dello «status<br/>quo » stabilito a Bologna. Infatti le minacce alla sistemazione bolognese non<br/>mancavano ed erano costituite soprattutto dalle voci di prossimi accordi anglo¬<br/>francesi con i protestanti di Germania, accòrdi che, da una parte avrebbero<br/>minacciato l’equilibrio europeo così faticosamente e purtroppo malamente rag¬<br/>giunto, dall’altra avrebbero inevitabilmente finito col coinvolgere le pericolose<br/>questioni di carattere religioso nel gioco dei grossi problemi della politica<br/>internazionale.</font></p>
<p><font style="font-size:small;font-family:Georgia, serif;">In due direzioni pertanto si svolge l’opera diplomatica dell’Aleandro; l’una<br/>politica (di cui s’è visto) e l’altra religiosa, tesa prevalentemente ad isolare e a<br/>rendere inoperanti i focolai dell’eresia protestante a Venezia. Due direzioni,<br/>come è facile intuire, convergenti, data l’inevitabile connessione fra i due ordini<br/>di fatti.</font></p>
</body>
</html>