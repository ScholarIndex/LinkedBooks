<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">nuava a perseguitare gli istriani senza accorgersi che la sua insistenza<br/>veniva addirittura a intralciare, a controminare in Istria la politica<br/>dell’ imperatore con grave pericolo per l’Italia intera.</font></p>
<p><font style="font-size:medium;font-family:Georgia, serif;">Come sopra abbiamo già visto, nell’ambito del patriarcato di Aqui-<br/>leia (Bassa Veneta, Trentino, Lagune, Istria) le turbe anche più umili<br/>erano talmente convinte e fanatizzate sulle giuste ragioni dello scisma<br/>da aborrire ogni idea di ricongiungersi con Roma. E così l’anno 557 ad<br/>Aquileia veniva eletto patriarca un tal Paolino proprio perché noto<br/>quale convinto sostenitore dello scisma.</font></p>
<p><font style="font-size:medium;font-family:Georgia, serif;">Per prima cosa Paolino convocò ad Aquileia una sinodo di tutti i<br/>suoi vescovi i quali solennemente proclamarono la loro ferma decisione<br/>di respingere la condanna dei Tre Capitoli e di mantenersi fedeli allo<br/>scisma. Appena venuto a conoscenza di questo fatto papa Pelagio si<br/>affrettò ad inviare all’esarca Narsete, in Ravenna, una violentissima<br/>lettera contro Paolino che è opportuno almeno in parte qui trascrivere:</font></p>
<p><font style="font-size:medium;font-family:Georgia, serif;">« Questo è quel che già vi abbiamo chiesto e che ora torniamo a<br/>chiedervi cioè che facciate arrestare Paolino di Aquileia nonché il<br/>vescovo di Milano e sotto buona scorta li inviate all’ imperatore perché<br/>subiscano la punizione contemplata dal diritto canonico. Paolino<br/>infatti (che in nessun modo può essere considerato vescovo in quanto<br/>eletto contro ogni consuetudine canonica) va punito perché non abbia<br/>più oltre a portare altri nella sua rovina (lo scisma) e il vescovo di<br/>Milano va punito anche lui perché, contro le antiche usanze, si arrogò<br/>la facoltà di eleggerlo vescovo ».</font></p>
<p><font style="font-size:medium;font-family:Georgia, serif;">Al papa dunque stava a cuore la cattura di questi due da inviare<br/>all’ imperatore perché severamente li punisse. Ma Narsete, come al<br/>solito, non accoglie la richiesta del papa in quanto deve avere l’ordine<br/>di evitare all’imperatore ogni seccatura del genere. Però quello che<br/>più stupisce è sorprendere il papa in contraddizione con se stesso. Egli<br/>infatti in questa lettera accusa il vescovo di Milano, di avere « contro<br/>ogni consuetudine canonica» ordinato vescovo Paolino che,<br/>appunto per questo, ñon può essere considerato tale. Orbene in un’altra<br/>lettera, di circa due anni prima, lo stesso papa Pelagio aveva scritto<br/>allo stesso Narsete testualmente così:</font></p>
<p><font style="font-size:medium;font-family:Georgia, serif;">« Questa antica consuetudine deriva dal fatto che, a causa della<br/>distanza e della difficoltà del viaggio, riusciva molto difficile ai vescovi<br/>di Milano e di Aquileia venire qui a Roma a farsi ordinare diretta-<br/>mente dal papa e perciò essi stessi si ordinavano 1’ un l’altro ».</font></p>
<p><font style="font-size:medium;font-family:Georgia, serif;">Il papa dunque riconosce che per « antica consuetudine », allo scopo<br/>di evitare i disagi di un viaggio lungo e difficile, i vescovi di Milano e</font></p><div></div><br clear="all"/>
</body>
</html>