<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/>
<p><font style="font-size:medium;font-family:Georgia, serif;">nostro avviso, insieme ad una riapparizione per sé tanto lodevole,<br/>un autentico infortunio metodologico e critico; forse solo promosso<br/>dalla « ragion pratica » : cui arrideva un pronto e piacente volume da<br/>realizzare con la massima economia delle nuove ricerche erudite.</font></p>
<p><font style="font-size:medium;font-family:Georgia, serif;">Pur dicevamo che le omissioni nel vecchio e nuovo Gamba tanto<br/>meno debbano impensierire ed esser notate (e tanto meno aggravare<br/>le diverse aspettazioni dell’opera), quanto più possan sorprendere per<br/>corposità o per frequenza rispetto alla fama. Giova solo che il let¬<br/>tore si adoperi a conquistare come canone e norma il termine gambiano,<br/>anziché quello dell’ « esistente » veneto, con tutti i suoi comparativi<br/>valori storici, linguistici e letterari; e a quella stregua tutta la materia<br/>gli si collocherà docilmente nelle belle pagine, o gli si disporrà nella<br/>fiduciosa attesa, in modo ineccepibile.</font></p>
<p><font style="font-size:medium;font-family:Georgia, serif;">Ma ripetiamo che non sono i presenti silenzi, pei rinvìi all’edito<br/>nel secondo Ottocento, quelli che possano soprattutto nuocere al con¬<br/>cetto e ai destini dell’opera per la cognizione dei posteri. Ciò che<br/>invece quasi atterrisce — si dice un poco scherzando — è l’assunzione<br/>definitiva del Gamba (con o senza postille per propria giunta), con quel<br/>metodo, con quei vacui profondi, con quelle difformità infinite di<br/>trattamenti giusta gli stimoli del proprio palato, con quelle divagazioni<br/>conversative, quale nostro irrevocato bibliografo dei testi veneziani<br/>vissuti sino al 1840 o a un dipresso, e tuttora viventi.</font></p>
<p><font style="font-size:medium;font-family:Georgia, serif;">3. Qualche osservazione sull’insostenibilità del producimento del<br/>nuovo Gamba come repertorio assurto alla funzione voluta, anziché<br/>quale memorabile dono filologico ad un vecchio paragrafo di storio¬<br/>grafia bibliografica veneta, dovrà pur emergere nel sèguito di questo<br/>scritto. Ma il riguardo che qui urgeva premettere spetta appunto al¬<br/>l’eredità veneta di penna e stampa antecedente nel tempo al Gamba,<br/>e travolgente nel fatto i limiti del suo scibile e della sua mente: un’ere¬<br/>dità che minaccia di restare innotificata nel nuovo assetto dell’opera.</font></p>
<p><font style="font-size:medium;font-family:Georgia, serif;">Quel che la nota impresa lessicografica sangiorgina, ad esempio,<br/>principalmente domanda, quello di cui gli studi veneti giornalmente<br/>ci fanno richiesta, è proprio quel vecchio dialettismo documentario,<br/>non di rima e non letterario, che il Gamba suole ignorare o negligere<br/>come per norma; il quale sboccia viceversa irrefrenabile, non solo dai<br/>manoscritti, ma altresì da incunaboli e stampe cinquecentesche venete<br/>con tanta dovizia. Quel benedetto patrimonio — diciamo — della lin¬<br/>gua e della scrittura dei Veneti, che si riferisce all’ordine storico, giu¬<br/>ridico, economico, della vita civile e sociale della Repubblica; che</font></p>
</body>
</html>