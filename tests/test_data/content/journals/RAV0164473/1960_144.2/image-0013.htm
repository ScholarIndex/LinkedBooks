<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Georgia, serif;font-weight:bold;font-variant:small-caps;">Luigi Spazzapan.</font></p>
<p><font style="font-size:medium;font-family:Georgia, serif;">Delle due retrospettive, allestite nel padiglione italiano, quella di<br/>Luigi Spazzapan presenta un artista che molti non conoscono ancora<br/>ampiamente, per quanto già a Torino nel ’41 una grande mostra lo<br/>rivelasse alla critica più avvertita e perspicace, e qui all’Esposizione<br/>veneziana fosse apparso con alcune opere nel ’50 e con una personale<br/>nel ’54, e, dopo la morte, altre rassegne gli venissero dedicate a Ivrea<br/>e a Roma. Non stupisce, del resto, chi pensi che, in genere, anche<br/>alcuni recenti studi panoramici sull’arte italiana contemporanea lo<br/>dimenticano, e lui stesso, il pittore, durante tutta la sua vita non ebbe<br/>mai a muovere un passo per suscitare qualche interesse intorno al<br/>proprio lavoro. Sicché, non fosse stato quel gruppetto d’amici che gli<br/>erano accanto, pittori e critici, i quali, riuscendo a rompere il cerchio<br/>di solitudine della sua giornata discretissima, ne conoscevano la lunga<br/>e inquieta fatica, aperta a tutte le avventure della modernità, egli<br/>sarebbe ancora un artista da scoprire.</font></p>
<p><font style="font-size:medium;font-family:Georgia, serif;">Nato a Gradisca il 18 aprile del 1889, lo Spazzapan era già quasi<br/>quarantenne allorché, nel ’28, l’architetto Cuzzi, appartenente al gruppo<br/>novatore di Pagano, lo invitava a Torino per eseguire certi lavori d’or¬<br/>namentazione murale nella grande Mostra internazionale di quell’anno,<br/>allestita al Valentino. E nella città piemontese egli prendeva fissa<br/>dimora, svolgendo qui gran parte della sua attività. Secondo alcuni<br/>biografi, il pittore, prima dell’arrivo a Torino, avrebbe soggiornato<br/>qualche tempo a Vienna, conducendovi studi di pittura, architettura<br/>e matematica, e quindi a Monaco di Baviera, vicino ai secessionisti e<br/>agli espressionisti tedeschi, e in fine a Parigi dove, assorbita la lezione<br/>dell’impressionismo e del postimpressionismo, si vuole sia. stato fra i<br/>primi italiani a comprendre e ad accogliere le esperienze dei movimenti<br/>astrattisti. Ma la vita dello Spazzapan, almeno fino all’mizio dell’atti¬<br/>vità torinese, è alquanto oscura, piena di incertezze e di dati contrad¬<br/>dittori, tanto da richiedere indagini più diligenti e minute di quelle<br/>condotte finora, le quali s’appoggiano quasi esclusivamente ai racconti<br/>cui l’artista medesimo usava talora abbandonarsi con una estempo¬<br/>raneità affatto estrosa e fantastica. Comunque, quali che siano per<br/>davvero i fatti della sua esistenza giovanile, sarà giusto affermare con<br/>certezza come il segno delle conoscenze ora ricordate (e non importa<br/>se assunte in modo diretto o mediato) risulti senz’altro esplicito nel¬<br/>l’opera varia e complessa, anche se non sempre coerente, dello Spaz-</font></p>
</body>
</html>