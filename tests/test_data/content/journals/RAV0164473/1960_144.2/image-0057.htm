<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">a causa dei Tre Capitoli, questi vescovi non solo chiedono aiuto ai<br/>bizantini e contro il papa e contro i longobardi ma addirittura rivelano<br/>di essere una autentica quinta colonna bizantina nel regno dei longo¬<br/>bardi. Era o non era splendidamente riuscita la politica degli impera¬<br/>tori bizantini nei confronti degli scismatici ?</font></p>
<p><font style="font-size:medium;font-family:Georgia, serif;">Quindici anni dopo, e precisamente nel 606, la situazione d’improv¬<br/>viso appare capovolta. A Grado era morto il patriarca Severo scisma¬<br/>tico. Subito ne profittava l’esarca per arrestare tre vescovi istriani,<br/>condurli di forza a Ravenna e obbligarli ad eleggere patriarca un tale<br/>Candidiano cattolico, non scismatico. Per reazione i vescovi scismatici<br/>del territorio longobardo si adunarono ad Aquileia e vi elessero un<br/>antipatriarca, un tal Giovanni decisamente scismatico. Iniziava così<br/>la scissione del patriarcato in due patriarcati: quello di Aquileia del<br/>tutto scismatico e comprendente i vescovi del territorio longobardo<br/>già nominati, e quello di Grado col patriarca cattolico e i vescovi delle<br/>Lagune sulla via di arrendersi e tornare a Roma, mentre quelli istriani<br/>si irrigidivano più che mai nello scisma. La situazione diventa caotica<br/>se consideriamo che proprio il patriarca di Aquileia, i cui vescovi costi¬<br/>tuivano la quinta colonna bizantina nel regno longobardo, adesso cambia<br/>indirizzo e invece di rivolgersi a Costantinopoli per avere aiuto, si rivolge<br/>al re longobardo Agilulfo con una lettera che in parte qui riportiamo:<br/>« Procurate con tutti i mezzi perché tanto la fede cattolica abbia a<br/>rafforzarsi in questo vostro tempo quanto perché nel. castello di Grado,<br/>dopoché lo sciagurato Candidiano è passato da questa vita alle pene<br/>eterne, non si celebri assolutamente un’altra iniqua ordinazione di<br/>patriarca perché quel popolo non abbia più oltre a soffrire. E in verità<br/>se questo, con l’aiuto di Dio, avrete fatto, ciò che è di primaria impor¬<br/>tanza, Cristo Dio tributerà ogni onore' alla vostra pietà ».</font></p>
<p><font style="font-size:medium;font-family:Georgia, serif;">Dunque con l’azione dell’esarca di Ravenna i bizantini in questa<br/>occasione hanno tradito gli scismatici obbligandoli ad eleggere un<br/>patriarca cattolico (Candidiano) mentre i vescovi scismatici (già quinta<br/>colonna bizantina) autorizzano il loro patriarca Giovanni a rivolgersi<br/>supplichevole al re longobardo!</font></p>
<p><font style="font-size:medium;font-family:Georgia, serif;">Se l’anno 606 segna la scissione del patriarcato mentre soltanto una<br/>terza parte di esso (le Lagune) torna alla Chiesa di Roma, l’anno 698<br/>sarebbe quello della fine ufficiale dello scisma dei Tre Capitoli nel suo<br/>complesso. Quali vicende si sieno verificate in quegli anni fra il 606 e<br/>il 698 è del tutto ignorato. Con certezza possiamo affermare soltanto<br/>che, contrariamente alle apparenze, nel 698 lo scisma del tutto non</font></p>
</body>
</html>