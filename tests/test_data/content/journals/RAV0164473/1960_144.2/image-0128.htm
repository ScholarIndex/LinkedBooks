<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">rata insensibilità da parte del Governo fosse in parte giustificata, e per<br/>meglio chiarire questo concetto si potrebbe fare un paragone che forse<br/>non si dimostra del tutto inutile.</font></p>
<p><font style="font-size:medium;font-family:Georgia, serif;">Se si fosse, infatti, pensato in Italia di costruire una autostrada<br/>da Milano ai laghi o da Milano a Venezia, nel 1903, o nel 1905, l’idea<br/>sarebbe stata considerata una pazzia, o un investimento inutile, o un<br/>ridicolo spreco, perché sarebbe apparso assurdo fare una grande strada<br/>quando quelle normali esistenti si dimostravano più che sufficienti per<br/>i pochi carriaggi che a quell’epoca vi transitavano. Parimenti si poteva<br/>ragionare per le vie navigabili in quanto le poche barche ed il traffico<br/>limitato di quell’epoca non apparivano giustificare investimenti così<br/>massicci quali quelli necessari per la costruzione di canali di grande<br/>navigazione che in un certo senso possiamo considerare elemento paral¬<br/>lelo alle autostrade, messe a confronto alla normali comunicazioni stra¬<br/>dali e terrestri.</font></p>
<p><font style="font-size:medium;font-family:Georgia, serif;">Comunque la controversia ha continuato per lunghi anni senza<br/>che potesse farsi luce una parola risolutrice, che fugasse il generale<br/>disappunto per il persistere di una situazione arenatasi ad un punto<br/>morto. Bisognava che qualche cosa di nuovo potesse sorgere, e questo<br/>qualche cosa di nuovo si determinò in effetti nel 1954 quando per inizia¬<br/>tiva di aziende private venne impostata in un cantiere di La Spezia una<br/>prima nave fluviale costruita con intendimenti modernissimi e razionali.</font></p>
<p><font style="font-size:medium;font-family:Georgia, serif;">Questa nave petrolifera della portata di 650 tonn. attrezzata con<br/>apparecchiature costituenti l’ultima parola della tecnica fece il primo<br/>viaggio in partenza da Venezia, avventurandosi per Brondolo ed il Po<br/>seguita dagli ambienti interessati con grande curiosità non disgiunta<br/>ad un certo scetticismo e non mancarono in effetti in questo primo<br/>esperimento disavventure di vario genere dovute alle difficili condizioni<br/>di navigabilità che determinavano inseccamenti, arresti e non semplici<br/>manovre di disimpegno; ma gli iniziatori ebbero coraggio e fiducia e già<br/>quel primo viaggio sperimentale fu condotto a termine, trasportando<br/>un quantitativo di 350 tonn. di petrolio da Venezia sino a Mantova,<br/>e ciò fu reso possibile (vale la pena di ricordarlo) anche perché sol¬<br/>tanto nel maggio dello stesso anno era stata inaugurata la conca di<br/>Governolo alla foce del Mincio col Po, precedentemente distrutta dalla<br/>guerra e che costituiva la porta di ingresso per raggiungere Mantova.<br/>Da quel momento ad oggi la navigazione interna italiana ha iniziato<br/>una nuova fase di sviluppo — vorrei dire una nuova èra, che ha deter¬<br/>minato nuove promettenti situazioni che forse solo pochissimi anni<br/>prima, sarebbe stato addirittura una utopia di sperare.</font></p>
</body>
</html>