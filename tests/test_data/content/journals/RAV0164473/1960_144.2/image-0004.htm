<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">fronte al progressivo seppur lento declinare delle cifre, la contrazione<br/>odierna, che ha ridotto gli inviti al numero di 35 (e cioè 18 pittori,<br/>io scultori e 7 grafici: rimasti poi in 33 per la mancata partecipazione<br/>di uno scultore, Marino Marini, e di un disegnatore, Lorenzo Vespi-<br/>gnani), cui vanno aggiunte la mostra storica del futurismo e le due<br/>retrospettive di Luigi Spazzapan e di Renato Birolli, risulti veramente<br/>coraggiosa nella sua severità e rigidezza. C’è da rallegrarsi per un<br/>provvedimento siffatto, e stupisce l’incomprensione, anzi l’ostilità<br/>dichiarata e quasi generale con cui esso venne accolto: e non si dice<br/>dalla gran massa degli artisti esclusi, a parere dei quali (ed è cosa<br/>umana) ogni mostra fallisce al suo scopo quando essi non vi partecipino,<br/>ma pure da coloro, giornalisti o critici o appassionati d’arte, che ave¬<br/>vano lamentato anch’essi, come noi si viene facendo da lungo tempo<br/>oramai, l’indistinta e caotica esorbitanza di tante presenze nelle sale<br/>del padiglione italiano.</font></p>
<p><font style="font-size:medium;font-family:Georgia, serif;">Non basta, tuttavia. Perché, nel vivo della polemica, le accuse<br/>mosse alla Sottocommissione per le arti figurative (Brandi, Ciardo,<br/>Dell’Acqua, Mascherini, Morlotti e Zampetti) non s’appuntarono unica¬<br/>mente sulla riduzione degli inviti, ma si estesero altresì all’atteggia¬<br/>mento estetico degli invitati stessi che, secondo i più, sarebbe esclu¬<br/>sivamente, o quasi, quello astrattista. E se mai vi fu addebito gra¬<br/>tuito, esso è proprio cotesto, il quale non trova appigli che in un’ap¬<br/>parenza del tutto esterna e superficiale. In effetti, dei trentatre artisti<br/>presenti, un astrattista vero, nel senso classico della definizione, non<br/>potremmo vederlo che nel settantaduenne Alberto Magnelli, noto come<br/>uno dei fondatori dell’astrattismo italiano, quello razionale e geome¬<br/>trico, cui diede inizio fin dal ’14 o dal ’15. Lui a parte, il termine di<br/>astrattismo assume oggi un significato tanto generico da arrischiare,<br/>chi se ne serva con poca cautela, le peggiori confusioni. Lasciamo stare<br/>i realisti come Guttuso, o gli espositori di radice variamente espres¬<br/>sionistica come Zigaina, Guerreschi, Francese, Maccari e Perez, che<br/>cosa hanno veramente a spartire con l’astrattismo vero e proprio un<br/>Cassinari o un Fabbri, un Ghermandi o un De Vita ? Gli è che la<br/>Sottocommissione ha inteso toccare un po’ tutta la gamma dei modi<br/>espressivi attuali, dal neorealismo di un Guttuso, appunto, alle solu¬<br/>zioni di gusto arcaico di un Mirko o esistenziali di un Vedova o mate¬<br/>riche di un Burri o informali di un Moreni, e via seguitando. Del resto,<br/>chi pretende ancor oggi di poter stabilire una distinzione di valore,<br/>criticamente valida, fra arte figurativa e arte astratta? Noi, no: a<br/>nessuno costo. E, per chiarir meglio, ci gioverà affermare che, a nostro</font></p>
</body>
</html>