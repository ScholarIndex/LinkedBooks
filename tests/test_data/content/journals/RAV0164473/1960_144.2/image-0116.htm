<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><div></div><br clear="all"/><a name="caption1"></a><h1><font style="font-size:medium;font-family:Georgia, serif;">UNA GIORNATA DI GIOSUÈ CARDUCCI</font></h1><h1><font style="font-size:medium;font-family:Georgia, serif;">A VENEZIA</font></h1>
<p><font style="font-size:x-large;font-family:Georgia, serif;">Dall’ epistolario non si desumono molte notizie relative ai soggiorni<br/>del Carducci a Venezia; una ce n’è di sicura ed è del luglio 1878. «Io<br/>conto di partire per Venezia mercoledì (scriveva a Lydia il i° luglio),<br/>così venerdì alle ore 11 di sera potremo andare a Trieste e fermarcisi<br/>due o tre giorni ».</font></p>
<p><font style="font-size:medium;font-family:Georgia, serif;">Il piroscafo a ruote del Lloyd Triestino faceva la spola notturna,<br/>in sei o sette ore, fra i moli delle due città e può darsi sia stato scelto<br/>quel mezzo di trasporto, piacevole specialmente nella stagione estiva.</font></p>
<p><font style="font-size:medium;font-family:Georgia, serif;">Fatto sta che il quotidiano triestino « L’Indipendente » del giorno<br/>otto luglio annunciava che il Carducci era arrivato la domenica sette.</font></p>
<p><font style="font-size:medium;font-family:Georgia, serif;">Dall’otto al dieci vi fu la visita al castello di Miramare, a Capo¬<br/>distria ed altre località, dove si fece sentire potente il richiamo della<br/>storia e della poesia; note scritte a lapis su un foglietto, e talune anche<br/>da Lydia, testimoniano la raccolta del materiale, che dopo lunga ela¬<br/>borazione, sarebbe stato trasfuso nell’ode famosa la quale intera,<br/>nell’originale stesura, apparve soltanto alla fine di ottobre del 1889<br/>fra le terze </font><font style="font-size:medium;font-family:Georgia, serif;font-style:italic;">Odi barbare.</font><font style="font-size:medium;font-family:Georgia, serif;"> A Trieste, che in una lettera precedente a<br/>Lydia aveva manifestato vivamente di voler visitare, rimasero a tutto<br/>il dieci, ritornandone l’undici a Venezia dove il Carducci si fermò<br/>intendendo, come s’era proposto, di studiare qualche giorno in Marciana.</font></p>
<p><font style="font-size:medium;font-family:Georgia, serif;">Alla Marciana altra volta aveva fatto ricorso per il confronto di<br/>certe ballate che tra il 1873-1874 era andato pubblicando; gli era<br/>stato, allora, di valido aiuto il bellunese-veneziano Raffaello Fabris<br/>(nipote del pittore Placido, insegnante alla Accademia di Belle Arti<br/>e buon ritrattista) che s’era diplomato in filologia alla sua scuola nel<br/>luglio di quello stesso anno e che, poi, dal 1887, per un trentennio,<br/>avrebbe tenuto la cattedra di lettere italiane al Liceo Marco Polo (1).</font></p>
</body>
</html>