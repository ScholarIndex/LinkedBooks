<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">ιο</font><font style="font-size:medium;font-family:Arial, sans-serif;font-weight:bold;">8<br/></font><font style="font-size:medium;font-family:Georgia, serif;">cipitate vicende della Repubblica romana : il partito fusionista era<br/>troppo forte, compatto, pugnace perchè egli potesse ivi sperare un qual¬<br/>siasi trionfo, anche a lunga scadenza, delle sue finalità politiche. È a<br/>questo punto che egli rivolge tutte le energie del suo spirito e della sua<br/>mente a Venezia. Venezia per lui in quell’ora rappresenta, e sola, l’idea<br/>repubblicana, che, profondamente radicata nella coscienza del popolo,<br/>rimuove qualunque sospetto di eventuale adesione alle inframettenze<br/>piemontesi. Lo slancio sublime del 22 marzo non ha avuto origine net¬<br/>tamente, squisitamente rivoluzionaria ? È stato moto di popolo, guerra<br/>di popolo. E non è questa guerra di popolo l’auspicio più sicuro delle<br/>future lotte, che rinsalderanno al più presto con vincoli tenaci le comuni<br/>aspirazioni dei fratelli di tutta la Penisola, ed informandosi ad un prin¬<br/>cipio unitario repubblicano coroneranno felicemente le vagheggiate spe¬<br/>ranze del nazionale riscatto ? Quale altro Stato con maggiore fortuna<br/>di Venezia, con più fervida continuità di sacrifici gravissimi, con più<br/>illuminata consapevolezza dei tempi ha per oltre un millennio provveduto<br/>alla difesa dei nostri confini orientali e al nome e al prestigio d’Italia ?<br/>Certo, Venezia spezzando il giogo austriaco si è rivendicata a libertà<br/>nell’antico grido fatidico di San Marco, che, rievocando le gloriose<br/>memorie del passato, rinnovava palpiti possenti di fede nella rigida<br/>tradizione dei suoi ordinamenti, delle sue leggi, del suo governo. Ebbene,<br/>pensava il Mazzini, se la storia è un divenire incessante, la missione<br/>della vecchia repubblica è oramai compiuta : con i principi banditi dalla<br/>rivoluzione francese, contro i quali s’infransero gli sforzi della Santa<br/>Alleanza, è sorta l’alba di tempi nuovi, si è venuta formando una co¬<br/>scienza più matura, e Venezia verrebbe meno ad un preciso dovere, se<br/>infeudasse il suo presente ed il suo avvenire all’antica politica, e, per<br/>quanto temperate ma non sostanzialmente alterate nel carattere e nelle<br/>finalità fossero le sue forme e le sue istituzioni, disconoscesse le più<br/>larghe direttive del nuovo vangelo. Venezia, in altre parole, deve per<br/>il Mazzini essere attratta nell’orbita del pensiero e dell’azione demo¬<br/>cratico-repubblicana : e il suo esempio, valorizzandone il ' programma<br/>e contribuendo efficacemente a disciplinare le eventuali discordi ten¬<br/>denze ed aspirazioni della futura Costituente Italiana, assicurerà un ele¬<br/>mento di fatto positivo e prezioso per affrontare e risolvere con un’u¬<br/>nica formula l’arduo problema della indipendenza e dell’unità della<br/>comune Patria.</font></p>
<p><font style="font-size:medium;font-family:Georgia, serif;">Nessun dubbio che il concetto del Mazzini avesse un contenuto<br/>ideale e s’inspirasse ad un profondo nobilissimo sentimento : ma quale<br/>affidamento a bene sperare nell’attuazione del suo sogno aveva questo<br/>apostolo convinto e tenace del suo principio unitario ? Non mancavano<br/>in Venezia giovani reclute illuminate dalle dottrine mazziniane : ma il<br/>moto del 22 marzo scoppiava spontaneo, imprevisto, per aver modo di<br/>raccogliere energie disperse, di fonderle, di cementarle e di porne in<br/>valore l’opera e le iniziative.</font></p>
<p><font style="font-size:medium;font-family:Georgia, serif;">Il Governo ? Il Governo è nelle mani di Daniele Manin, che nel¬<br/>l’esultanza del popolo per la vittoria è eletto dalla fiducia dei suoi con¬<br/>cittadini ad una carica altissima che non deve conoscere transazioni</font></p>
</body>
</html>