<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Georgia, serif;">Per capirne il vero volto, bisogna immaginare, nell’angolo buio d’un<br/>caffè o d’un salone illuminato dalla luce fredda del gas, l’ometto in<br/>cappello duro, sorridente dietro gli occhiali, barbuto e composto, come<br/>un buon borghese che faccia la siesta, e ricostruire il lavorio di quel<br/>cervello che scomponeva e ricomponeva luoghi e figure, infallibile nel<br/>ricordo dell’attimo più espressivo di successive fasi di moto, come del<br/>gesto più tipico nella definizione d’un carattere. L’ometto, dall’appa¬<br/>renza tranquilla, si buttava poi al lavoro, con una disperata tenacia.</font></p>
<p><font style="font-size:medium;font-family:Georgia, serif;">Chi ha visto la mostra di Toulouse-Lautrec al Museo delle arti<br/>decorative, nel maggio del 1931, non può aver dimenticato che il<br/>catalogo segnava oltre quattrocento numeri ; ed erano opere tutte im¬<br/>portanti, delle quali si potevano metter da parte, sì e no, una diecina.</font></p>
<p><font style="font-size:medium;font-family:Georgia, serif;">Tutte pagine vive, indiavolate di foga, di moto, di eleganza. Cen¬<br/>tinaia di figure si muovono sulla ribalta evocatrice : La Goulue, la<br/>Macarona, Jane Avril, Yvette Guilbert, Aristide Bruant, May Belfort,<br/>la </font><font style="font-size:medium;font-family:Georgia, serif;font-style:italic;">clownesse</font><font style="font-size:medium;font-family:Georgia, serif;"> Cha-u-kao, Elsa la viennese, Valentin, le </font><font style="font-size:medium;font-family:Georgia, serif;font-style:italic;">désossé :</font><font style="font-size:medium;font-family:Georgia, serif;"> e accanto<br/>a una folla di danzatrici, modiste, prostitute, saltimbanchi, domatori,<br/>attrici del varietà, ritratti di </font><font style="font-size:medium;font-family:Georgia, serif;font-style:italic;">viveurs,</font><font style="font-size:medium;font-family:Georgia, serif;"> di gentiluomini, di amici incon¬<br/>trati nelle ore piccole, quando il cielo si colora delle prime luci del<br/>giorno. Questa folla notturna, bastarda mescolanza di tutte le classi,<br/>nella vana ricerca d’un piacere che rassereni, si confessa, contro sua<br/>voglia, nei fogli o nelle tele di Lautrec. Ma il confessore è indifferente<br/>al loro destino.</font></p>
<p><font style="font-size:medium;font-family:Georgia, serif;">Le donne, dalle larghe sottane, ballando, buttano le gambe all’aria,<br/>tra un’abbondante nuvola di pizzi ; e gli spettatori, costretti di solito,<br/>secondo il costume del tempo, alFammirazione di una caviglia appena<br/>intravvista, guardano cogli occhi sbarrati. I nudi non sono molti nel¬<br/>l’opera di Toulouse-Lautrec ;· e si sa in quali ambienti scegliesse le<br/>modelle, impacciate in mattutine </font><font style="font-size:medium;font-family:Georgia, serif;font-style:italic;">toilettes,</font><font style="font-size:medium;font-family:Georgia, serif;"> con gran catini di zinco o<br/>di ferro smaltato, e spugne schiumose di sapone, che sostituivano il<br/>bagno.</font></p>
<p><font style="font-size:medium;font-family:Georgia, serif;"><sup>1</sup> Le donne, oggi snelle e sportive, usavano allora costringere il corpo<br/>entro busti complicati di stecche, che premevano i fianchi e il bacino<br/>e la pienezza del seno ; e avevano lunghe chiome disciolte sulle spalle<br/>o raccolte sul capo a mo’ di timbante. (Da non dimenticare per questi<br/>caratteri tipici </font><font style="font-size:medium;font-family:Georgia, serif;font-style:italic;">Conquête de passage,</font><font style="font-size:medium;font-family:Georgia, serif;"> 1896, ora a Tolosa). Si amavano<br/>le donne grassocce, solide, formose, metà Rubens, metà Renoir :<br/>non le dive americane. E l’artista, nella scelta del nudo, ricercava pie¬<br/>nezza di forme e pelle che riflettesse la luce.</font></p>
<p><font style="font-size:medium;font-family:Georgia, serif;">Gli elegantoni fine secolo, barbuti e baffuti, portavano giacche<br/>aderenti e cortissime, appena aperte sul petto, a quattro o cinque bot¬<br/>toni, e i pantaloni assai stretti e lunghi, che finivano con molte pie¬<br/>ghe sulla vernice lucida degli stivali coll’elastico, e un cappello duro,<br/>che imitava il cilindro. Oggi, questi gaudenti allora giovanissimi ci<br/>sembrano curiosi, o magari ridicoli, degni di passare in vetrina, nelle<br/>sale d’un museo del Costume.</font></p>
<p><font style="font-size:medium;font-family:Georgia, serif;">Lautrec ha saputo fare di questo materiale umano lo strumento di<br/>una creazione quanto mai vitale, compiuta ed eterna. Non occorre</font></p>
</body>
</html>