<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">senza cessioni, di un accorato rimpianto virilmente sofferto, che saranno certa¬<br/>mente romanzate, abbellite, rifatte, ma danno il senso dell’uomo vivo, quale sareb¬<br/>be voluto essere e non potè.</font></p>
<p><font style="font-size:medium;font-family:Times New Roman, serif;">Non si creda a un nostro puerile entusiasmo. Nè a un nostro eccesso di<br/>credulità, o di pietà male apposta. Alla fine dei conti, fatte cioè tutte le possibili<br/>tare alle cose che il Rolfe ci narra di sè, rimane a sufficienza scoperto il fondo<br/>umano. E alla sofferenza non si riesce a non dar peso, e ai modi della vita e<br/>alle deluse speranze, quando, come qui, si legge un brano di sofferta autobiografia.<br/>Non è difficile essere presi, quando il modo della scrittura è aderente alla narra¬<br/>zione assai più come una carne che come un abito. E non si vuol dire con questo<br/>che il Rolfe sia un grande scrittore. È che molti diventano poeti quando parlano<br/>di sè. E dai modi ricorrenti nella prosa del Rolfe, questa volta accentuati, par<br/>di sentire la voce di un uomo eccezionalmente attento, e con rare qualità di at¬<br/>tenzione ai suoi moti, alle sue impressioni, e una maniera di rendere i sentimenti<br/>infinitamente consapevole, studiatissima, diretta, precisa, anche se a volte contami¬<br/>nata delle grazie decadenti della fin di secolo inglese : della quale un che di vago e<br/>immanente pare talora presiedere all’ elaborazione e persino all' ispirazione. Ma<br/>sono grazie ben invecchiate, che incominciano ad avere un fascino e a trovare<br/>amatori. Mentre nella forza stilistica, del Rolfe è come il presagio di una ver¬<br/>ginità e astinenza fruttifera di chiarezza pronta e vivace ; e il modo della scrit¬<br/>tura pare specchio di una vita cui la regola imposta dalla volontà, se pur rotta<br/>di tanto in tanto, impresse il suo segno. E in certi fulminei tratti che non sono<br/>che suoi, e che non nascono soltanto da ardore polemico, ma da un interno bi¬<br/>sogno, gridi disperati, voglia di collaborazione con uomini degni, è del Rolfe il<br/>migliore sigillo, la tonalità più autentica e alta.</font></p>
<p><font style="font-size:small;font-family:Georgia, serif;font-variant:small-caps;">Aldo Camerino</font></p><a name="caption1"></a><h1><font style="font-size:medium;font-family:Times New Roman, serif;font-weight:bold;">RASSEGNA DI LETTERATURA ITALIANA : SETTECENTO</font></h1>
<p><font style="font-size:small;font-family:Georgia, serif;font-variant:small-caps;">Mario Rubini </font><font style="font-size:medium;font-family:Times New Roman, serif;">: </font><font style="font-size:medium;font-family:Times New Roman, serif;font-style:italic;">Studi sulla critica letteraria del</font><font style="font-size:medium;font-family:Times New Roman, serif;"> </font><font style="font-size:small;font-family:Georgia, serif;">’700. </font><font style="font-size:medium;font-family:Times New Roman, serif;">— Firenze, La Civiltà Moderna,<br/></font><font style="font-size:small;font-family:Georgia, serif;">1934. — <sup>L</sup>- 8·—·■</font></p>
<p><font style="font-size:x-large;font-family:Verdana, sans-serif;">L</font><font style="font-size:medium;font-family:Times New Roman, serif;">e </font><font style="font-size:medium;font-family:Times New Roman, serif;font-style:italic;">Osservazioni</font><font style="font-size:medium;font-family:Times New Roman, serif;"> del Muratori al Canzoniere petrarchesco ci appaiono oggi il frutto<br/>d’ un modo di sentire e di giudicare la poesia del tutto superato : tra noi ed<br/>esse, come tra noi e tutta la critica consimile, stanno il romanticismo e 1’ espe¬<br/>rienza d’ una critica che dal Foscolo al De Sanctis, dal Croce ai più moderni, ci<br/>à avvezzati a considerare la poesia essenzialmente come espressione di sentimenti<br/>e di affetti, ed a chiederci anzitutto, innanzi ad essa, conto delle nostre impres¬<br/>sioni, in un desiderio di chiarificazione interiore che va alle volte sino all’ esagera¬<br/>zione e con una sorveglianza e uno scrupolo che giungono, qualche volta, sino a<br/>precluderci proprio la gioia di sentirne e gustarne con abbandono la bellezza.</font></p>
<p><font style="font-size:medium;font-family:Times New Roman, serif;">Gli antichi, come il Muratori, non sentivano forse molto diversamente da<br/>noi : almeno, quelli che sono oggi per noi </font><font style="font-size:medium;font-family:Times New Roman, serif;font-style:italic;">grosso modo,</font><font style="font-size:medium;font-family:Times New Roman, serif;"> i capolavori del Petrarca,<br/>erano tali anche per il Muratori ; ma tra noi e lui c’ è la capacità, che noi ab¬<br/>biamo ed a lui mancava, di motivare, esteticamente e non retoricamente, le<br/>proprie impressioni.</font></p>
<p><font style="font-size:medium;font-family:Times New Roman, serif;">Il Muratori sentirà, proprio come il De Sanctis, che « Levommi il mio pensier<br/>in parte ov’era » è « un de’ più belli ; ed ha pochi pari » tra i sonetti del Petrarca ;</font></p>
</body>
</html>