<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">è compito dei letterati, ed è gran fortuna quando riescono ad intendere<br/>lo spirito di un’epoca dall’opera di un pittore. Tale ricerca non è senza<br/>interesse, anche se gli amatori di curiosità si fermino quasi sempre<br/>all’aneddoto.</font></p>
<p><font style="font-size:medium;font-family:Times New Roman, serif;">Mac Orlan non trascura lo sfondo, si concede anzi il gusto d’una<br/>passeggiata per Montmartre, fine secolo, guidato dai ricordi del primo<br/>arrivo a Parigi ; ed è un piacere andar con lui, che sa trasfigurare la<br/>ridicola mediocrità della vita notturna (d’ogni tempo e d’ogni paese)<br/>in un gioco contrastato di luci e d’ombre, altro pretesto per una serie<br/>di pagine ben costruite, energiche, dure ed ironiche.</font></p>
<p><font style="font-size:medium;font-family:Times New Roman, serif;">Montmartre : « un village à la fois naïf et licencieux ». La simpatia<br/>per questo villaggio nel mezzo di Parigi fu tanto viva in Toulouse-<br/>Lautrec, da non permettergli di allontanarsene che rare volte e sem¬<br/>pre col desiderio di tornarvi al più presto.</font></p>
<p><font style="font-size:medium;font-family:Times New Roman, serif;">Lautrec divideva le sue notti tra un caffè, un ballo e un teatro, con<br/>accanita costanza, quasi temesse di perdere qualche aspetto della vita<br/>che gli tumultuava intorno, fosca o lieta, indifferente al vizio o alla<br/>virtù, e richiedendo piuttosto alla memoria lo sforzo di ricordare un<br/>gesto, un ritmo, un’espressione, quel che conta per un pittore. Vano<br/>sarebbe domandargli giustizia per l’umanità che gli è passata da¬<br/>vanti, perchè Toulouse-Lautrec non s’è mai preoccupato di giudicarla.<br/>Tuttavia, osserva Mac Orlan, «l’oeuvre de Toulouse-Lautrec est... à<br/>double face indulgente et féroce, parce qu’elle est l’oeuvre de deux<br/>hommes, l’un robuste et normal et l’autre abominablement déformé».<br/>Questo aristocratico, reso nano e deforme da una caduta e da una<br/>malattia infantile, che accoppia a una sensibilità eccezionale una<br/>volontà eroica di vita e d’azione, non è un cinico. La sventura che<br/>lo ha colpito non lo dispone al commento maligno o allo sdegno.<br/>L’educazione avuta in una casa di gentiluomini gagliardi e fieri della<br/>loro origine (l’albero genealogico risale su fino alle crociate) non è ri¬<br/>stretta entro i limiti di casta, avvelenata dai pregiudizi.</font></p>
<p><font style="font-size:medium;font-family:Times New Roman, serif;">Il padre di Henri era un formidabile cacciatore e un uomo spre¬<br/>giudicato. Lasciò che il figlio seguisse la sua vocazione </font><font style="font-size:medium;font-family:Times New Roman, serif;font-style:italic;">;</font><font style="font-size:medium;font-family:Times New Roman, serif;"> nè mai se ne<br/>curò fin che visse. A chi gli confidò, un giorno, con molta cautela,<br/>che Henri aveva il vizio di ubbriacarsi, rispose: «Ebbene, portatelo in<br/>Inghilterra, dove gli ubbriachi passano inosservati ». </font><font style="font-size:medium;font-family:Times New Roman, serif;font-style:italic;">D humour</font><font style="font-size:medium;font-family:Times New Roman, serif;"> di Lau¬<br/>trec, « senza sorrisi e senza lacrime », nasce forse da una frase come<br/>questa. Ma, in più, il suo </font><font style="font-size:medium;font-family:Times New Roman, serif;font-style:italic;">tono</font><font style="font-size:medium;font-family:Times New Roman, serif;"> fu umano, libero d’ogni alterigia. Un<br/>tale che non lo conosceva, una volta gli disse : « Enfin, n’est - ce pas,<br/>Monsieur, qu’on peut être très laid et de race très pure ? » « A qui le<br/>dites-vous », rispose Lautrec, con una punta di amarezza e d’ironia.<br/>Qui c’è l’esperienza dolorosa di tutta una vita.</font></p>
<p><font style="font-size:medium;font-family:Times New Roman, serif;">Montmartre, nome che esaltò la fantasia di tante generazioni di<br/>giovani, sembra già un mondo perduto, lontanissimo, idee e costumi.<br/>E un riflesso della Francia dell’Affare Dreyfus, della « Storia contem¬<br/>poranea » di Anatole France, ricca di scandali, d’intelligenza, di gioia<br/>di vivere. Innocua provincia, se pensiamo a quel che fu Parigi dopo la<br/>guerra mondiale.</font></p>
</body>
</html>