<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Courier New, monospace;font-weight:bold;">ΙΟΙ</font></p>
<p><font style="font-size:medium;font-family:Times New Roman, serif;">Alba Longa, situata nei Colli Albani, la madre di Roma. Un' altra Alba, Alba<br/>Fucens, trovavasi sulle rive del Fucino. Il fatto che a queste due città si sia dato<br/>un nome doppio dimostra che « Alba » non è un aggettivo, ma un nome comune,<br/>significante «città» o qualche cosa di consimile. Ma d’altra parte è ben noto che<br/>presso i Liguri, di qua e di là delle Alpi Occidentali, « alba » significava bene<br/>« città » anzi, a quanto pare « città capitale » ; ve ne erano quattro in Italia (oggi<br/>Albenga - </font><font style="font-size:medium;font-family:Times New Roman, serif;font-style:italic;">Albium Ingaunum</font><font style="font-size:medium;font-family:Times New Roman, serif;"> - Ventimiglia - </font><font style="font-size:medium;font-family:Times New Roman, serif;font-style:italic;">Albintimìlium, -</font><font style="font-size:medium;font-family:Times New Roman, serif;"> Albissola e Alba in<br/>Piemonte) ve ne sono in Francia e in Spagna. Sembra pertanto giusta la dedu¬<br/>zione che i fondatori di Alba Longa e di Alba Fucens fossero Liguri. Ora secondo<br/>la tradizione di Dionisio, Alba Longa fu fondata dagli Aborigini, ed anche Alba<br/>Fucens pare che fosse nel loro antico territorio ; e Dionisio ci fa sapere che alcuni<br/>autori (a cui però egli non crede) ritenevano che gli Aborigini fossero Liguri. La<br/>conclusione si imporrebbe : effettivamente gli Aborigini erano Liguri.</font></p>
<p><font style="font-size:medium;font-family:Times New Roman, serif;">Il Sergi però non giunge a questa conclusione espressa. Per lui Liguri e Siculi<br/>sono rami dello stesso ceppo, « e tutti due un ramo estesissimo della grande stirpe<br/>mediterranea ». Gli Aborigini non si sa bene che siano; «gente diversa», «nomade<br/>e senza terra e senza sedi fisse » ; i nomi delle loro città, trasmessici da Dionisio,<br/>sono nomi siculi. Quindi alla toponomastica laziale antica egli dà senz’ altro<br/>Γ appellativo di « sicula ». Ma la dimostrazione che i Siculi e i Liguri siano la<br/>stessa cosa non viene fatta. Il Sergi cita si l'opinione dello storico siracusano<br/>Filisto, per cui i Siculi erano « Liguri, condotti da Siculo », ma è costretto a rile¬<br/>vare che altri autori, a proposito di Siculi, danno una origine differente. E<br/>la dimostrazione toponomastica dell’ equivalenza fra Liguri e Siculi è interamente<br/>mancata. Il Sergi non ignora che un suffisso caratteristico ligure è - </font><font style="font-size:medium;font-family:Times New Roman, serif;font-style:italic;">asco, - osco,<br/></font><font style="font-size:medium;font-family:Times New Roman, serif;">usato per nome di luogo (Cherasco, Bogliasco, Malosco, ecc. ; anche attualmente<br/>cremasco, bergamasco) ma dimentica che questo suffisso, largamente diffuso al di<br/>là delle Alpi, è limitato a sud-est da una linea che va presso a poco da Via¬<br/>reggio a Bologna e di 11 a Trento e alle sorgenti dell’Adige. In Sicilia non è stato<br/>indicato nessun - </font><font style="font-size:medium;font-family:Times New Roman, serif;font-style:italic;">asco,</font><font style="font-size:medium;font-family:Times New Roman, serif;"> nè antico nè moderno. Neanche la parola « alba » usata<br/>per «città capitale », che ci ha servito di chiave per spiegare Alba Longa, è nota<br/>in Sicilia. Ben è vero che il Sergi ad « alba » città unisce anche « alba » in signi¬<br/>ficato di « fiume », che trovasi in </font><font style="font-size:medium;font-family:Times New Roman, serif;font-style:italic;">Albula</font><font style="font-size:medium;font-family:Times New Roman, serif;"> antico nome del Tevere, e in molti altri<br/>luoghi, fra cui la Sicilia; ma precisamente «alba» o simile, in significato di fiume,<br/>manca a tutta la Liguria storica. Fra i toponimi siculi che il Sergi cita, più di<br/>settanta, solo per tre trova sicure corrispondenze in Liguria : Erice, Entella, Se¬<br/>gesta, che rispondono a Lerici presso Spezia, al fiume Entella presso Sestri Le¬<br/>vante, e a questa stessa città. Ma questi luoghi erano nel territorio di una popo¬<br/>lazione speciale, degli Elimi, e si potrebbe ben supporre che non i Siculi, ma gli<br/>Elimi fossero affini ai Liguri.</font></p>
<p><font style="font-size:medium;font-family:Times New Roman, serif;">Il Sergi non ha creduto rilevare una caratteristica propria della civiltà sicula,<br/>che è molto importante. I Siculi, da tempo remotissimo, seppellivano i morti in<br/>grotticelle mortuarie, di cui tutte le rupi in Sicilia sono perforate : </font><font style="font-size:medium;font-family:Times New Roman, serif;font-style:italic;">di un solo<br/>cadavere,</font><font style="font-size:medium;font-family:Times New Roman, serif;"> su decine di migliaia di tombe esaminate da Paolo Orsi, furono trovate<br/>le ceneri. Di queste grotticelle funerarie artificiali non se ne è trovata in Liguria<br/>nemmeno una ; le tombe dei Liguri della età del ferro contengono solo ossa bru¬<br/>ciate, chiuse in un vaso. Se si osservano le cartine pubblicate dall’Antonelli nella<br/>« Enciclopedia Italiana » alla voce « Italia » si vede che i luoghi ove è di gran<br/>lunga predominante la incinerazione sono compresi a ovest di una linea che va,</font></p>
</body>
</html>