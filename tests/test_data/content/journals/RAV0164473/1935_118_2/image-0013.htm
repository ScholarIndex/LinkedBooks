<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Georgia, serif;">vezzi e grazie e civetterie di stile, che ti pongono innanzi non pur lo spettacolo<br/>nella sua chiarezza prosaica, ma il suo motivo sentimentale e musicale. Quelle<br/>onde sonore, quelle pieghe ampie della forma latina, piena di gravità e di de¬<br/>coro, dove si sente la maestà e la pompa della vita pubblica, trasportata dal foro<br/>nelle pareti di una vita privata oziosa e sensuale, diventano i lubrici volteggia¬<br/>menti del piacere stuzzicato dalla malizia. In bocca a Tito, a Gisippo, senti la<br/>rettorica imitazione di un mondo fuori della coscienza : l’aria è pur quella, ma<br/>cantata dà un borghese che non ne ha il sentimento e sbaglia spesso il motivo.<br/>Qui al contrario, in questo mondo erotico e malizioso, hai la stess’aria, penetrata<br/>da un altro motivo che la soggioga e se l’assimila ; e quelle forme magniloquenti,<br/>che arrotondivano la bocca degli oratori, arrotondiscono il vizio e gli danno gli<br/>ultimi finimenti e allettamenti. I latini nell’espressione del comico gittavano via<br/>le armi pesanti e vestivano alla leggiera : il Boccaccio concepisce come Plauto<br/>e scrive come Cicerone. Pure, il suo concepire è così vivo e vero, che Cicerone<br/>si trasforma nella sua immaginazione in una sirena vezzosa che tutta in sè si<br/>spezza e si dimena. Ma spesso, tutto dentro del soggetto, getta via i viluppi e i<br/>contorcimenti, e salta fuori snello rapido, diritto, incisivo. Maestro di scorciatoie<br/>e di· volteggiamenti, la sua immaginazione, covata da un sentimento vero, spazia<br/>come padrone tra forme antiche e moderne, e le fonde e ne fa il suo mondo, e<br/>vi lascia sopra il suo stampo. Sarebbe insopportabile questo mondo e profonda¬<br/>mente disgustoso, se l’arte non vi avesse profuse tutte le sue veneri, inviluppando<br/>la sua nudità in quelle ampie forme latine, come in un velo agitato da venti<br/>lascivi. L’arte è la sola serietà del Boccaccio, sola che lo renda meditativo fra le<br/>orgie dell'immaginazione e gli corrughi la fronte nella più sfrenata licenza, come<br/>avveniva a Dante e al Petrarca nelle loro più alte e pure ispirazioni. Di che è<br/>uscito uno stile dove si trovano fusi i vari uomini che vivevano in lui. Il lette¬<br/>rato, l’erudito, Γ artista, il cortigiano, l’uomo di studio e di mondo ; uno stile<br/>cosi personale, così intimo alla sua natura e al suo secolo, che l’imitazione non è<br/>possibile, e rimane monumento solitario e colossale fra tante contraSazioni (i).</font></p>
<p><font style="font-size:small;font-family:Georgia, serif;font-weight:bold;">La polifonica ricchezza della prosa desanctisiana, che sa raggiun¬<br/>gere queste altezze di perfezione ritmica nel </font><font style="font-size:small;font-family:Georgia, serif;font-style:italic;">cursus</font><font style="font-size:small;font-family:Georgia, serif;font-weight:bold;"> del periodo, che si<br/>fonde magnificamente col pensiero espresso, costituisce la modulazione<br/>artistica del </font><font style="font-size:small;font-family:Georgia, serif;font-style:italic;">pathos</font><font style="font-size:small;font-family:Georgia, serif;font-weight:bold;"> del De Sanctis, della sua caratteristica </font><font style="font-size:small;font-family:Georgia, serif;font-style:italic;">Weltan¬<br/>schauung.</font></p>
<p><font style="font-size:small;font-family:Georgia, serif;font-weight:bold;">L’ispirazione del De Sanctis è schiettamente morale : egli con¬<br/>cepisce la vita come missione come affermazione perenne e progres¬<br/>siva dell’ideale (2).</font></p>
<p><font style="font-size:small;font-family:Georgia, serif;font-weight:bold;">Quest’affermazione non è intesa come un’esigenza trascendente,<br/>da realizzarsi più o meno definitivamente in un futuro più o meno<br/>escatologico, ma come l’anima stessa, come la polla intima del divenire<br/>della vita.</font></p>
<p><font style="font-size:small;font-family:Georgia, serif;font-weight:bold;">L’ideale non è contrapposto alla vita, ma inteso storicisticamente</font></p>
<p><font style="font-size:small;font-family:Georgia, serif;">(1) &nbsp;&nbsp;&nbsp;</font><font style="font-size:small;font-family:Georgia, serif;font-style:italic;">Storia della letteratura italiana,</font><font style="font-size:small;font-family:Georgia, serif;"> I, pp. 324-325.</font></p>
<p><font style="font-size:small;font-family:Georgia, serif;">(2) &nbsp;&nbsp;&nbsp;Sarà interessante rilevare il sincronismo fra il raggiungimento dell’ideale<br/>storicistico della vita, attestato dalla lettera a Bonaventura Zumbini dell’agosto<br/>1850 (in </font><font style="font-size:small;font-family:Georgia, serif;font-style:italic;">La Critica,</font><font style="font-size:small;font-family:Georgia, serif;"> X, (1912), pp. 390-1) e dalla prefazione al carme e dal carme<br/>stesso di </font><font style="font-size:small;font-family:Georgia, serif;font-style:italic;">La prigione,</font><font style="font-size:small;font-family:Georgia, serif;"> e la conquista di uno stile proprio e personale, libero dei<br/>ceppi di quel purismo che ha con l’ideale manzoniano, sopratutto, e anche con<br/>l’ideale leopardiano, per quanto in misura minore, (ideali che dominarono la prima<br/>giovinezza del De Sanctis) rapporti più stretti di quel che comunemente s’immagina.</font></p>
<p><font style="font-size:small;font-family:Georgia, serif;">Sul senso etico che il De Sanctis ebbe della vita assolutamente inadeguato<br/>ed interamente erroneo è l’articolo di </font><font style="font-size:small;font-family:Georgia, serif;font-variant:small-caps;">Paolo Arcari, </font><font style="font-size:small;font-family:Georgia, serif;font-style:italic;">Il problema religioso nel<br/>sentimento e nella meditazione di F. de Sanctis</font><font style="font-size:small;font-family:Georgia, serif;"> in </font><font style="font-size:small;font-family:Georgia, serif;font-style:italic;">Miscellanea di studi critici in<br/>onore di Vincenzo Crescini,</font><font style="font-size:small;font-family:Georgia, serif;"> Cividale, tip. Stagni, 1927, pp. 231-313.</font></p>
</body>
</html>