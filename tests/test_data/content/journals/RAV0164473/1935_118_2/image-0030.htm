<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:medium;font-family:Times New Roman, serif;">Rolfe abbia sentito Γ ambiente ; e ne riproduca un che di raro e perduto<br/>che noi stessi non potremmo forse definire ; e che a priori gli vadano perdonati con¬<br/>trollabili svarioni, impermeabilità da straniero, partiti presi e fors’ anco invenzioni<br/>che stanno accanto a cose vedute per davvero. E al Rolfe che narra la vita del pro¬<br/>tagonista, le sue relazioni con la colonia inglese e le sue infinite beghe ; che scio¬<br/>rina interminabili lettere di recriminazioni, proteste, minacele verso i suoi amici¬<br/>nemici d'Inghilterra, diamo il benvenuto nella falange degli scrittori che si sono<br/>occupati di Venezia. Ha preso per ambiente questo nostro che ha amato. E corre<br/>in ogni pagina un lievito amabile di simpatia. Vedano altri le manchevolezze,<br/>chè qui non ve n' è lo spazio ; e non è del nostro temperamento far di tali questioni.</font></p>
<p><font style="font-size:medium;font-family:Times New Roman, serif;">La vicenda, che si può dire non racchiudere se non la cronaca della vita<br/>agitata del Crabbe, ridotto, alla fine, alla miseria e alla fame, è punteggiata di<br/>passaggi polemici e vendette, delle quali si sente il gusto vivo nell’ aspro sapor<br/>d’invettiva. Le si annoda una storia d' amore : 1’ amore del Crabbe per una po¬<br/>polana veneziana che egli salva per caso dal terremoto di Messina. Ermenegilda<br/>Falier diviene, giovane com’ è e quasi asessuata, il servo e gondoliere affezionato<br/>del Crabbe, e mentre il padrone è alla fame, « Zildo » ha una calma comoda sicu¬<br/>rezza, procurata con gli ultimi mezzi del « paròn ». La vicenda finisce col rialzo<br/>delle azioni finanziarie del Crabbe, e con un matrimonio. E non vale nemmeno<br/>la pena di narrarla, tanto è gracile e tanto lenti sono i nessi ; e, in fondo, tanto<br/>poca è la sua importanza. Quello che importa, come già in « Hadrian VII », e<br/>forse questa volta ancor più, è il ritratto del protagonista.</font></p>
<p><font style="font-size:medium;font-family:Times New Roman, serif;">E si sa che cosa, possa avere interesse nel ritratto di uno scrittore. Finisce<br/>che più dei suoi sentimenti e delle sue, stavolta davvero pietose, disgrazie, e delle<br/>avventure e degli amori, conta la reazione della sua penna su codeste contingenze.<br/>Il modo più del fatto. Lo stile, in quanto è 1’ uomo. Scritto quattro anni dopo<br/>« Hadrian VII », « The Desire and Pursuit of the Whole », malgrado tutti i difetti<br/>insiti in una scrittura programmaticamente polemica, e quindi, come romanzo,<br/>assolutamente inferiore, ci fa rilevare la nuova maturità di una penna forbita,<br/>incisiva, inesorabile, capace di saporite lungaggini come di lapidarie trovate irre¬<br/>sistibili ; e che davvero sa le tempeste. Saranno tempeste in un bicchier d’acqua.<br/>Ma tutto sta nel modo col quale chi soffre un male accoglie le sofferenze. E il<br/>Rolfe era nato per contribuire — non senza attivi sforzi per aumentarlo — al<br/>dolore del mondo.</font></p>
<p><font style="font-size:medium;font-family:Times New Roman, serif;">Chi sia curioso del retrobottega della letteratura, e voglia cogliere in un’opera<br/>i segni della fecondazione paziente, del travaglio, della nascita, quasi più inte¬<br/>ressandosene che del risultato, è servito a dovere da questo scritto che, serqua<br/>di fatti personali, scodella bollenti le impressioni ; e dà il senso di una sofferenza<br/>al tempo stesso umana e letteraria. Stavolta, se mai questo avvenne, la vicenda<br/>è tutt’uno con lo scritto. E chi, per averlo frequentato come scrittore, sappia<br/>come il Rolfe abbia il dono dell’ invettiva, la grazia del motto, il senso innato<br/>del punto da colpire e una quasi inumana capacità di ironia sveglia, implacabile,<br/>e si potrebbe dire insonne e tormentosa, immagina che cosa possa aver ricavato<br/>scrivendo su per giù, man mano che gli avvenimenti urgevano, con l’amara sod¬<br/>disfazione di una vendetta — pare, la sola possibile — che si maturava e raf¬<br/>freddava nel libro, perfezionata : mentre la vita gli dava torto, ogni giorno. Vi<br/>sono delle sentenze piene di un freddo, incattivito furore : e par di sentire il tono<br/>irato e maniaco col quale il Rolfe doveva rileggerle. E altre, miste di una dolcezza</font></p>
</body>
</html>