<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Georgia, serif;">giatore prudente anco nella viltà », piaggiatore dell’Austriaco ritornato padrone,<br/>consigliere di paura per far cessare prematuramente la resistenza, e via dicendo,<br/>ha dato modo a Gino Damerini di veder bene addentro in questo suo iroso pro¬<br/>cedere contro un poeta ed un uomo, che, se non altro, la sventura avrebbe dovuto<br/>rendere rispettato ; e di cogliere quindi il Tommaseo nel brutto impaccio d'una<br/>doppiezza che, in un severo mentore d'ogni scusabilissima debolezza altrui, ap¬<br/>pare inescusabile.</font></p>
<p><font style="font-size:small;font-family:Georgia, serif;">Quasi coetanei (nato nel 1801 il Carrer, nel 1802 il Tommaseo) ebbero in<br/>comune gli studi all'Università di Padova ed i primi progetti letterari. Su questo<br/>terreno sorgono però anche i primi attriti ; il Carrer attende al suo « Dizionario<br/>della lingua italiana », il Tommaseo a quello dei « Sinonimi », quasi in concor¬<br/>renza ; poi si rappacificano. Il Tommaseo anzi, intorno al 1831, viene incontro al<br/>Carrer, che versava in angustie, proponendoglisi intermediario fra lui ed il Vies-<br/>seux dell’ « Antologia ». Insieme gettano le basi e le direttrici di quella « Collezione<br/>dei classici », che, in seguito, sarà fatica tutta particolare del Carrer. Discutono,<br/>per lettera, del metodo, dell’impostazione pratica, e specialmente finanziaria, del¬<br/>l’impresa ; Viesseux e Carrer entrano in corrispondenza diretta, auspice il Tom¬<br/>maseo, ma il Carrer, tutto preso dall’edizione delle sue poesie, lascia quasi ca¬<br/>dere la collaborazione. Poi la pubblicazione del « Gondoliere » vuole per sè tutto<br/>il poeta veneziano ; mentre Tommaseo è occupato dai suoi « Sinonimi ». Fin qui<br/>siamo in periodo idilliaco ; è un cielo di primavera, solcato da qualche nuvola,<br/>con qualche minaccia temporalesca, ma con ampie, azzurre schiarite. Quando,<br/>il Tommaseo ritorna a Venezia, nel 1839, il Carrer così lo descrive a Benassù Mon¬<br/>tanari : « Abbiamo qui il Tommaseo, onesto e piccante qual era anni or sono, e<br/>« men istrice a conversare che non sembri negli scritti ; pur non troppo maneg-<br/>« gevole. Lo ingegno suo sempre più vivido ed elevato, e il discorrere con esso uti¬<br/>li lissimo e caro.... Ode pazientemente le osservazioni, che crede leali, e le cerca».<br/>Ritratto non certo iroso, e somigliantissimo all’originale. (Pensando al Tommaseo,<br/>tutto punte ed aculei, ho immaginato più volte l’istrice ; vedo ora che l’opinione<br/>era comune fra quelli che lo avvicinavano). Nella confidenza epistolare, il Car¬<br/>rer dunque non passava i limiti, nè smentiva l’amicizia e la confidenza verso il<br/>Tommaseo, il quale invece, pochi mesi dopo (nell’aprile 1840) scriveva al Capponi,<br/>tratteggiando il Carrer come « freddato ed ammencito dalla vita veneziana, inetto<br/>ai forti affetti e ai tradimenti, compagnia scipita, ignudo bruco d’idee ». Quando<br/>si metteva a colorire in fosco, il Tommaseo non lesinava le tinte ! Confrontiamo<br/>le due confidenze epistolari, e vediamo chi, in generosità d’animo ed obbiettività<br/>di giudizio, si lasci vincere. E proprio allora, il Carrer si affannava a difendere,<br/>privatamente ed in pubblico, il bistrattato romanzo del Tommaseo « Fede e bel¬<br/>lezza », sforzandosi a metterne in valore i punti dove l’ingegno del Tommaseo ha<br/>lasciato traccie luminose.</font></p>
<p><font style="font-size:small;font-family:Georgia, serif;">Fra Tommaseo e Carrer, in questo campo, la partita di generosità si chiude<br/>sempre con netto vantaggio del poeta veneziano.</font></p>
<p><font style="font-size:small;font-family:Georgia, serif;">Ma le frecciate del Tommaseo vogliono penetrare ancor più nel vivo di quella<br/>carne dolorante per la tisi che ne minava le energie vitali ; vogliono degradarlo<br/>fino all’abiezione. Così la lettera, ben nota, del dicembre 1852, nel « Secondo esi¬<br/>lio », vuol far apparire il Carrer piaggiatore di ricchi e di potenti, da questi « quasi<br/>mantenuto » ; ma la smentita viene da tutta la non lunga vita del Carrer, passata<br/>in dignitosa povertà, con scarsi e misurati aiuti ufficiali, e qualche soccorso pri-</font></p>
</body>
</html>