<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Georgia, serif;">tuto pubblicare neppure ora, dice il Symons, senza radicali mutamenti per quanto<br/>riguarda uno dei personaggi. Si tratta di trecento fitte pagine : e non son poche<br/>per un libello nel quale un filo di trama amorosa si introduce, diremmo, quasi a<br/>giustificazione dell’autore; come se comprendesse di farla troppo grossa nell’esporre<br/>al pubblico dissidi strettamente personali e beghe e cavillosi referti di mancanze<br/>di parola, perfidie (altrui) imperdonabili e orrori a dirittura, che non riguardano<br/>che lui, Rolfe. Sono sfoghi che troverebbero il loro posto in un ricorso presso il<br/>tribunale. Ma si apparentano, per chi si trovi a leggerli in un libro presentato<br/>come « romanzo », a infinite storie di truffe o malintesi che la tradizione vuole<br/>ognuno confidi alle orecchie pazienti del proprio portiere.</font></p>
<p><font style="font-size:small;font-family:Georgia, serif;">In tali circostanze, non varrebbe la pena di parlare di questo libro del<br/>Rolfe ; tanto più che, dissentendo in parte dall’ opinione del Symons, non riu¬<br/>sciamo a preferirne la parte non autobiografica, e quindi tutta d’invenzione. Ma<br/>si tratta di uno strano scrittore ; di uno che ha avvezzato chi lo frequenti a sor¬<br/>prese e interesse diversi dal consueto. Malgrado lentezze e ripetizioni, e un troppo<br/>vivo odor di vero contrasto e di vera sofferenza, che finiscono per colpirci piut¬<br/>tosto come un racconto di casi personali ascoltati, magari senza troppa buona<br/>voglia, che come qualche cosa di quello che siamo avvezzi ad aspettarci nella<br/>prosa di uno scrittore, il libro si fa leggere con inquieta attenzione. Richiede, a<br/>volte, uno sforzo, o un poco di buona volontà, ma soddisfa, in complesso, e Γ inte¬<br/>resse, in qualche momento sonnecchiante, presto si ridesta. E la vicenda romanzesca,<br/>per quanto, rolfianamente, strana e tutt’ altro che scevra di contrasti impreveduti,<br/>finisce col reggersi in virtù della figura del protagonista : un uomo come, grazie<br/>a Dio, non ve ne sono molti. Il quale è descritto scrittore eccentrico, uomo reli¬<br/>gioso e di ferrea volontà e di sapere eclettico ; di pronta risposta, intollerante,<br/>coraggioso, limpido, sarcastico ; ottimo uomo di </font><font style="font-size:small;font-family:Georgia, serif;font-style:italic;">sport</font><font style="font-size:small;font-family:Georgia, serif;"> ; poeta e gran conoscitore<br/>di uomini ; rinchiuso in sè stesso, non per scontrosità vera e propria, quanto per¬<br/>chè, deluso nella non lunga vita dai contatti con i suoi contemporanei, ne ha la<br/>tema ; e conserva, inguaribile, un’ avversione che si manifesta a ogni approccio.<br/>E molte altre cose. Quelle che, messe insieme, e corredate di una misteriosità<br/>indefinibile, che forse non appare abbastanza in questa autobiografia romanzata<br/>dell’ età veneziana della sua vita, fanno il ritratto di Nicholas Crabbe : al secolo,<br/>Frederick Rolfe.</font></p>
<p><font style="font-size:small;font-family:Georgia, serif;">Il luogo è Venezia nel 1908, vista da un inglese pieno di intelligenza e di<br/>buona volontà, intento a capire come sieno fatti questi veneziani e dispostissimo<br/>a dirne bene. Qualche osservazione tagliente o qualche tratto di incomprensione<br/>non sciupano la curiosa e minuziosa e per noi interessante relazione di vita ve¬<br/>neziana. Si tratta di uomo pronto ad assorbire, a far suo, tutto quello che vede.<br/>Di un essere che i noti dati biografici ci consentono di chiamare d’eccezione nel<br/>più lato senso della parola. E questo suo anno di vita veneziana si svolge, con<br/>contatti col popolo e gli albergatori, con qualche borghese e parecchia gente<br/>minuta, in modo che basterebbe da solo a dare interesse alla lettura. Pare altri<br/>soli scaldassero la Venezia di allora. E par di sentir risalire, da ricordi infantili,<br/>alla lettura di un nome o di un casato accuratamente riprodotto, a un par¬<br/>ticolare da nulla che pure, oltre a quella del Rolfe, colpì la nostra fantasia<br/>bambina, tutto un mondo fra il provinciale e il cosmopolita che ci rimase<br/>negli occhi. Non diciamo si tratti di un documento prezioso. E chissà mai<br/>quante cose, viste di traverso, ci sono sfuggite. Ci pare che, da artista, il</font></p><div>
<p><font style="font-size:small;font-family:David, serif;">/</font></p></div><br clear="all"/>
</body>
</html>