<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Georgia, serif;">vato, non mendicato, ma offerto, da chi sapeva e comprendeva. Anche i « Canti<br/>quarantotteschi » del Carrer gli sono rimproverati dal Tommaseo ; « egli (il Carrer)<br/>« scrisse questi versi nei quali è gridata infamia a chi non prende una spada, ma<br/>« egli povero, tisico e del petto e deH’anima, non la prese » — dove il Tommaseo<br/>anticarreriano, sta perfettamente alla pari col Tommaseo anti-leopardiano —, canti<br/>che pure il Carrer scontò con la perdita del posto, la direzione del Museo Correr,<br/>che gli dava il pane. Lo taccia anche di viltà per avere consigliato la resa, che<br/>appariva, del resto, inevitabile ; ma la sua adesione alla petizione alla Munici¬<br/>palità per la cessazione della resistenza, fu data dal Carrer, come ben osserva<br/>il Damerini, « tra un attacco e l’altro di febbre », nè poteva aver alcun valore<br/>risolutivo perchè partiva da persona che, ritrattasi in disparte, non aveva poli¬<br/>ticamente alcun peso.</font></p>
<p><font style="font-size:small;font-family:Georgia, serif;">Ed è ventura che il Tommaseo non abbia conosciuto alcune satire in versi,<br/>rimaste inedite fra le carte del Carrer, contro uomini e cose del ’48 veneziano.<br/>È questa una debolezza che il Carrer consenti a se stesso, e sola circostanza atte¬<br/>nuante gli può essere data per averle tenute per se, come sfogo di qualche suo<br/>intimo arrovellamento (quanta parte può avervi avuta la malattia che lo stra¬<br/>ziava ?), senza pensare mai con compiacimento sottile che un giorno potessero<br/>essere divulgate a scorno di quanti egli riteneva impari alla grandiosità degli av¬<br/>venimenti in se stessi, od all’aspirazioni accarezzate. Questo compiacimento col¬<br/>tivò, e gustò invece intimamente il Tommaseo, ed è certo la piega più oscura della<br/>sua anima complessa ; nè egli, di robusta sanità cui avrebbe dovuto corrispon¬<br/>dere un maggiore equilibrio pischico, può invocare a sua discolpa l’irrequietudine<br/>morbosa ed il pessimismo acre di chi si sa condannato a giorni brevi e tormen¬<br/>tati. Anche la cecità, che lo divise dal mondo nei suoi ultimi anni, non gli giovò<br/>nell’introspezione sua propria o dell’anima altrui; se ne fece uno scudo, spesso,<br/>per rendersi gli altri compassionevoli, ma sui difetti altrui, o reali o supposti —<br/>spesso perdonabili — parve anzi aguzzarsi la sua visione interiore.</font></p>
<p><font style="font-size:small;font-family:Georgia, serif;">Ora, poiché molte delle persone che il Tommaseo ha maltrattate (pochi si<br/>salvano dal suo giudizio universale !) sono rimaste esposte inermi ai suoi colpi,<br/>è bello che qualcuno abbia avuto la sua difesa serena, come appunto Luigi Car¬<br/>rer ad opera di Gino Damerini, che, dalle carte del Carrer stesso, lasciate alla<br/>contessa Laura Zannini-Renier, passate poi nelle mani del sempre rimpianto<br/>Omero Soppelsa, ed ora al Museo Correr, lasciando parlare i due protagonisti, ed<br/>inserendosi nel loro dialogo epistolare garbatamente, per quel tanto che basta<br/>a chiarire gli avvenimenti, ha ristabilito equità di giudizio nei riguardi del Carrer.</font></p>
<p><font style="font-size:small;font-family:Georgia, serif;">Ripetiamo ancora, il Dalmata, che pure ha al suo attivo tante nobilissime<br/>partite, chiude questa col Carrer, subdola e bassamente maligna, in completa per¬<br/>dita, ed il grave è che si tratta d’uno di quei </font><font style="font-size:small;font-family:Georgia, serif;font-style:italic;">deficit</font><font style="font-size:small;font-family:Georgia, serif;"> morali per cui è assai difficile<br/>raggiungere poi il pareggio. ^</font></p>
<p><font style="font-size:small;font-family:Georgia, serif;font-variant:small-caps;">Mario Brünett</font></p>
</body>
</html>