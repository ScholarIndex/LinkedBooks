<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body><a name="caption1"></a><h1><font style="font-size:large;font-family:Georgia, serif;">I PRIMI RAPPORTI TRA MAZZINI E MANIN</font></h1>
<p><font style="font-size:xx-large;font-family:Franklin Gothic Medium, sans-serif;font-style:italic;">H</font><font style="font-size:medium;font-family:Georgia, serif;font-style:italic;">abent sua fata libelli :</font><font style="font-size:medium;font-family:Georgia, serif;"> e sta bene. Ma queste parole, che tradivano<br/>in un antico poeta la rosea illusione di propiziare indulgenza e<br/>favore alla fortuna dei suoi carmi eroici, noi le ripetiamo oggi con<br/>vera amarezza, pensando alla singolare ingiustizia del destino, che al¬<br/>l’esame sereno ed obbiettivo degli studiosi invidia tuttora la corrispon¬<br/>denza epistolare, svoltasi nel 1848, tra Giuseppe Mazzini e Daniele Manin.</font></p>
<p><font style="font-size:medium;font-family:Georgia, serif;">La preziosa raccolta, i cui originali sono custoditi in quell’inesau-<br/>ribile miniera ch’è il Museo Correr, vide la luce nelle sue patti più im¬<br/>portanti nel 1875 : ma relegata in appendice ad una sua dotta mono¬<br/>grafia da Alberto Errerà, rimase sconosciuta, parve documentazione<br/>decorativa, materiale inerte, senza vita, come curiosità peregrina : e<br/>nessuno seppe 0 volle farne il dovuto, sapiente governo. È appena<br/>qualche anno che un alacre cultore di discipline storiche, appassionato<br/>nelle sue diligenti ricerche, Giovanni Gambarin, sotto gli auspici della<br/>Reale Deputazione Veneta di Storia Patria, pubblicava, ritenendole af¬<br/>fatto inedite, simili lettere : ma nell’esplicarne il contenuto, si lasciava<br/>malauguratamente tentare da ingegnose erudite sottigliezze, da divaga¬<br/>zioni : e, col confondere e con lo spostare anche i dati cronologici e con<br/>l’ostinarsi, con irrequieto ardore di originalità, a credere che dal Mazzini<br/>fossero dirette le sue lettere, le più interessanti, non a Daniele Manin<br/>ma a Niccolò Tommaseo, finì col togliere importanza al delicato argo¬<br/>mento preso a trattare.</font></p>
<p><font style="font-size:medium;font-family:Georgia, serif;">Alle vicende poco fortunate della breve, ma feconda raccolta, non<br/>è a meravigliarsi se faccia poco lodevole riscontro il silenzio di quanti<br/>furono e sono scrittori e biografi autorevoli, italiani e stranieri : ai<br/>quali sfuggì del tutto, nei laboriosi tentativi di ricostruzione storica e<br/>ideale di queste due luminose figure, simile corrispondenza epistolare.<br/>Basta liberarsi dai criteri, diremmo, convenzionali e come passati in<br/>giudicato degli scrittori su quell’epoca, per trarre da tale corrispondenza<br/>quegli elementi sicuri, positivi, o almeno indiziari, sintomatici, che ci con¬<br/>sentono di risalire alle prime origini, alle necessarie premesse degli aspri,<br/>irriducibili contrasti, che al maturarsi di nuovi eventi, divamparono nel<br/>campo di un’intensa azione politica. Anche nella poderosa collezione<br/>degli scritti mazziniani non troverete cenno di queste lettere : e il<br/>dotto raccoglitore vi dirà che non corsero mai, in nessun momento,<br/>relazioni di qualsiasi natura tra quelli che chiamarono con qualche lar¬<br/>ghezza di paragone, i due grandi difensori di Roma e di Venezia, fino<br/>a quando, tramontate le speranze del ’49, 1’ uno riprendeva la via di<br/>Londra, l’altro si recava a Parigi per legarsi agli avversari del Mazzini.<br/>Ed ora entriamo nel vivo dell’argomento propostoci.</font></p>
<p><font style="font-size:medium;font-family:Georgia, serif;">Il 7 aprile del 1848 Giuseppe Mazzini giungeva a Milano : ma la<br/>capitale lombarda non parve destinata ad incoraggiare le illusioni del<br/>grande agitatore o a rifargli comunque l’animo dall’amarezza delle pre-</font></p>
</body>
</html>