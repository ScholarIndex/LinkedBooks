<!DOCTYPE HTML PUBLIC "-//W3C//DTD HTML 4.0 Transitional//EN"
	"http://www.w3.org/TR/html4/loose.dtd">
<html>
<head><meta http-equiv="content-type" content="text/html; charset=UTF-8"/><meta name="generator" content="ABBYY FineReader 11"/>
</head>
<body>
<p><font style="font-size:small;font-family:Georgia, serif;">del nipote, con l’ideale ascetico sportivo dell’ultima generazione (Contrapposi¬<br/>zioni e simboli ce ne sono nel libro, e non tutti sono spontanei).</font></p>
<p><font style="font-size:small;font-family:Georgia, serif;">Ho coniugato nel tempo imperfetto, con l’autore, questo amore della terra.<br/>Perchè il protagonista ha lasciato infine anche il suo paese, la sua terra, spinto<br/>lontano, oltre l’Oceano, dalla sua amarezza e insoddisfazione. E qui il tono del<br/>libro mi pare potenziato proprio dalla inutilità anche del più profondo richiamo :<br/>la terra.</font></p><div>
<p><font style="font-size:small;font-family:Georgia, serif;font-variant:small-caps;">Manlio Dazzi</font></p></div><br clear="all"/>
<p><font style="font-size:small;font-family:Georgia, serif;font-variant:small-caps;">Frederick Rolfe </font><font style="font-size:small;font-family:Georgia, serif;">(Baron Corvo) : </font><font style="font-size:small;font-family:Georgia, serif;font-style:italic;">The Destre and Pursuit of the Whole,</font><font style="font-size:small;font-family:Georgia, serif;"> with an<br/>Introduction by A. J. A. </font><font style="font-size:small;font-family:Georgia, serif;font-variant:small-caps;">Symons </font><font style="font-size:small;font-family:Georgia, serif;">— London, Cassell 1934 — 10 s. 6 d.</font></p><div></div><br clear="all"/><div>
<p><font style="font-size:small;font-family:Georgia, serif;">bbiamo scoperto, due anni or sono, per nostro conto, Frederick Rolfe. Ne</font></p></div><br clear="all"/>
<p><font style="font-size:small;font-family:Georgia, serif;">abbiamo letto, Γ anno scorso, la biografia, scritta da A. J. A. Symons :<br/>esemplare, da un punto di vista tutt’ altro che comune, per le ricerche compli¬<br/>cate e a dirittura avventurose cui l’autore dovette darsi. Il Rolfe ne usciva, a<br/>dir vero, non molto diverso da quello che s’era dipinto egli stesso nel suo capo¬<br/>lavoro, « Hadrian VII ». Ma erano notevoli e quasi memorabili in questa biografia<br/>la precisione divertita della ricerca, e un gusto spiegabilissimo in chi abbia occu¬<br/>pato più anni cercando di documentarsi su un autore e, più ancora, su un uomo,<br/>che ebbe vita complicata e disgraziata, piena di stranezze : un metodo a volte<br/>quasi da poliziotto dilettante, un gusto di innamorato : ma vigile, e neppure ingenuo<br/>o troppo incline ad approvare (basta, a persuadersene, leggere il finale di «The<br/>Quest for Corvo »), ma attento a tutto che riguardi il suo autore, con cura di mi¬<br/>nuzie che non diventa faticosa per il lettore, soltanto perchè si tratta davvero di<br/>un carattere, e di una vita, di eccezione.</font></p>
<p><font style="font-size:small;font-family:Georgia, serif;">Nel discorrere dell'impressione che ci fecero, la scoperta dapprima, e poi la<br/>lettura di tutte le opere allora edite del Rolfe, cercammo (« Ateneo Veneto »<br/>febbraio 1934) di dar conto dell'interesse che uno scrittore che chiamammo ec¬<br/>centrico può destare nei suoi lettori. Quando invece l'impressione non sia, fin da<br/>principio, un’ avversione impiegabile come la più parte delle antipatie : che pur¬<br/>troppo, stavolta, troverebbe senza eccessiva fatica giustificazioni estremamente<br/>chiare nella vita e nel carattere del Rolfe. Non è difficile nasca, in chi si informi<br/>di codesta vita, una specie di orrore per un dannato che visse da par suo la<br/>tregua terrena. E se pur le contingenze avverse ridussero spesso il povero Rolfe ad<br/>estremi per i quali nessuno, o quasi, dei suoi eccessi è senza giustificazione, si<br/>capisce tuttavia l’istintiva repulsione dei più bennati puritani, desiderosi di tenersi<br/>lontani da un satanico che par dilettarsi di posare, senza stancarsene, da chiaroveg¬<br/>gente castigatore, da impietoso puro e senz’ onta, da nemico dell’ipocrisia, della bu¬<br/>gia; del tetro comportamento di laici e d’ecclesiastici giudicato, secondo la sua ec¬<br/>cezionale esperienza, allatto normale.</font></p>
<p><font style="font-size:small;font-family:Georgia, serif;">Pareva, appunto, giustificata dalla sua vita, oltre che dalle opere più stret¬<br/>tamente autobiografiche sotto il velo della finzione, la definizione del Rolfe data<br/>da Shane Leslie prima, e poi, in tutte lettere, dal Symons : un paranoico, un<br/>malato di mania di persecuzione, dotato di un istinto letterario di ottimo ordine,<br/>e quindi, anche nei suoi scritti migliori, incline alle vendette verso spesso imma·<br/>ginarii nemici. Quanto vi sia di vero in codesta opinione, ha modo di controllare<br/>oggi chi legga questo postumo libro del Rolfe, scritto nel 1908, e che non fu po-</font></p>
</body>
</html>