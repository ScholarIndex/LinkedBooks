178
NOTIZIE
Pulían, pp. 37-82); si tratta di un articolo che ha le caratteristiche della recen-
sione piuttosto che quelle di un lavoro originale. La sezione "Studi" è com-
pletata da una serie di schede, in cui vengono precisati alcuni dati riguardanti
membri di famiglie veneziane che esercitarono la signoria sulle isole dell’Egeo
nel Tre e Quattrocento. Si tratta di notizie che correggono errori e impreci-
sioni presenti nei vecchi studi di Charles Hopf (pp. 3-35, con due documenti
e una genealogia).
La sezione "Note e documenti” ci presenta la continuazione del lungo e
minuzioso lavoro di Nikola Colak, Navigazione marittima jra i porti dalmato-
istriani e i porti pontifici alla fine del Settecento (pp. 227-353), la cui prima
parte era stata pubblicata nel volume XI (1969), pp. 583-634. L’articolo, di
indubbia utilità, se non altro per la grande quantità dei dati raccolti, è accom-
pagnato da tabelle e prospetti statistici. Christopher Cairns, che da anni si
occupa di Domenico Bollani, ci intrattiene invece, con notizie d’archivio, sulla
casa dell’Aretino sul Canal Grande, casa che, assieme aH’ilIustre inquilino, era
appunto passata in proprietà del Bollani nel 1530 (pp. 211-217), mentre Gior-
gio Plumidis, servendosi dei dati offerti dai necrologi degli archivi parrocchiali,
offre un contributo alla conoscenza della comunità greca a Venezia nel ’500
(pp. 219-226), fornendo notizie sulla provenienza, la condizione sociale e la
distribuzione dei suoi componenti.
Quattro lettere di Andrea Dandolo, riguardanti la guerra contro i Geno-
vesi (una al pontefice del. 1351 e tre a Pietro IV d’Aragona dell’anno seguente,
tratte dall’Archivio della Corona) vengono pubblicate con una breve introdu-
zione da Maria-Mercedes Costa (pp. 197-210); di particolare interesse quella a
Pietro IV del 21 aprile 1352 che ci fornisce una descrizione della battaglia del
Bosforo. La sezione si conclude con uno studio di Nello Vian su ha nomina
di Lorenzo Perosi a maestro della Cappella musicale Marciana (pp. 355-376),
decisamente fuori dei limiti cronologici che la rivista aveva sempre mantenuto.
L’eccezione è dovuta, come la stessa redazione precisa, alla ricorrenza cente-
naria della nascita del Perosi. Comunque, a prescindere da qualsiasi giudizio
sull’opportunità della pubblicazione, possiamo dire che si tratta di un utile
contributo alla conoscenza dei modi con cui fu praticamente attuata la riforma
della musica sacra. [Giovanni Pillinini] *
* Come è noto, sinora si era sempre creduto che la comparsa delle prime
lenti concave, cioè lenti divergenti per miopi, fosse da collocarsi attorno alla
metà del XVI secolo, piuttosto tardi quindi rispetto all’invenzione di quelle
convesse, ossia convergenti per presbiti, che risale alla fine del ’200. Tale era
infatti anche l’opinione di Vasco Ronchi, il nostro più attendibile studioso in
materia. Vincent Ilardi invece, in un suo interessante articolo, Eyeglasses
and Concave Lenses in Fijteenth-Century Florence and Milan: New Docu-
ments, pubblicato nella "Renaissance Quarterly” (XXIX, 1976, pp. 341-360),
dimostra che l’inizio della fabbricazione e dell’uso di lenti concave può essere
spostato indietro di circa un secolo. La prova di ciò è contenuta in cinque
documenti : una lettera di Francesco Sforza, datata 21 ottobre 1462, al suo
ambasciatore a Firenze, con la quale il duca chiedeva gli venissero inviati oc-
chiali « apti et convenienti ad la vista longa zoè da zovene »; le due risposte
dell’ambasciatore di qualche giorno dopo; una successiva analoga richiesta di
Galeazzo Maria Sforza del 13 giugno 1466; una lettera da Ferrara a Piero di
Cosimo de’ Medici del 25 agosto 1451. Da un passaggio della suaccennata let-
