92
G. Benzoni
rali (20) filtrate da una mentalità inguaribilmente urbana che riduce
il mondo agreste a quadro idillico d’una fintamente innocente arcadia
sociale - che altra tensione se non quella erotico-sentimentale (nella
quale si travestono anche le rivalità di corte) ci può essere tra « pa-
stori », « ninfe » e « satiri » ? —, senza, per questo, precludersi vertici
d’autentica poesia o, per lo meno, accattivanti visioni : la « blanda ...
cohors » di naiadi aggirantisi pei roseti, ad esempio, intravvista da
Andrea Navagero in una verdeggiante zona presso Padova (21). A
questa carenza d’un rapporto diretto con la campagna risalgono l’ir-
realismo tipico di tanta parte della letteratura cinque-seicentesca (che
tale resta anche quando si fa - riallacciandosi al filone di letteratura
satirica ai danni del « villano » (22), esorcizzato colla caricatura de-
formante — realismo minuto e piccino), la sua incapacità a divenire
operazione di critica conoscenza. Artefatti mistificanti, viziati dal
gusto per gli effetti manieristici diffuso negli ambienti aristocratici
ed accademici (23), suonano pure gli approcci di tipo mimetico, con
quella loro lingua fittizia e convezionale per eccesso di rusticità, ten-
tati, pel divertimento dei cittadini, da letterati improvvisatisi redat-
(20) Amatissime dalla classe dirigente veneziana; basti ricordare le molte
rappresentate alla presenza del doge Marino Grimant reperibili al Museo Civico
Correr di Venezia colla segnatura OP.P.D. 1166-1186; e si veda anche D. Forti,
I drammi pastorali del 1600 e le rappresentazioni a Venezia prima del teatro,
in "Ateneo Veneto”, 26 (1903), I, pp. 25-40. Va da sè che il satiro, laddove
manifesta voglie brutali, è villano (cfr. A. Tortoreto, Le favole della selva e
della riviera, in "Aevum”, 46 (1972), p. 507).
(21) Cit. in B. Brunelli Bonetti, Le "delizie" di Vanzo, in "Atti e mem.
dell’acc. patavina di SS. LL. AA.", n. s., 60 (1947-48), p. 67.
(22) Cfr. D. Merlini, Saggio di ricerche sulla satira contro il villano, Torino
1894 e, anche, P. S. Leicht, Operai artigiani agricoltori in Italia dal secolo VI
al XVI, Milano 1946, pp. 183-186. Impressionante esempio d’un atteggiamento
di violenta ostilità nei confronti del « rozo agricola ... tocco della prima specie
d’ignoranza » certe pagine del Garzoni (cfr. E. Concina, Per la "conditione”
contadina nel secondo cinquecento. Note al villano in Tommaso Garzoni, in
"Archivio veneto”, V s., 138 (1974), pp. 71-92).
(23) Cfr. F. Bandini, Lingua e cultura nella poesia di Magagnò, Menon e
Begotto, in "Odeo olimpico”, 8 (1969-70), p. 41; ed è indicativo che i contem-
poranei avvertissero in Ruzzante - che, anche se soggettivamente impregnato
di ideologia urbana, « offre », di per sè, « uno spaccato agghiacciante » del
mondo contadino, cosi « degradato e senza luce » (cosí L. Firpo, introducendo
l’antologia La città ideale nel Rinascimento, a c. di G. C. Sciolla, Torino 1975,
p. 7) - sapori eruditi, letture colte (cfr. F. Bandini, Note alla “Littera di Ru-
zante a messier Marco Alvarotto”, ibid., 5 (1964-65), pp. 65-66).
