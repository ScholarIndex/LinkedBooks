LA CULTURA URBANA NELLA SOCIETÀ VENETA I3I
tore di qualche verso contro Paolo V (188); ben piu chiacchieroni in
quell’occasione, gli accademici sudditi pontifici, specie di Perugia,
dove gli Augusti scendono in campo contro il Sarpi attaccato pure
dagli Insensati (18°). Pare non sia attribuibile all’accademia veneziana
dei Pacifici l’invito in versi de « l’accademico Pacifico » alla santità
di nostro signore papa Paolo V per la pacificatione d’Italia (s. n. t.,
ma 1615-17 circa), scritto all’epoca della guerra di Gradisca ov’è in-
vocato l’intervento papale perché « ritorni al suo primiero stato gio-
condo / l’afflitta Italia e ne gioisca il mondo »; e sempre al conflitto
cogli arciducali si riferisce il Discorso sopra i presenti motti di guerra
nel Friuli (s. n. t.) di « Evandrofilace académico Solitario », da iden-
tificare in Vincenzo Calzaveglia, « ligio et devotissimo soggetto della
Serenissima ». I rari casi d’audacia sono, comunque, individuali, non
già dell’associazione, sempre riluttante a pronunciarsi sul presente,
sempre prudente, sempre consenziente e in totale accordo coll’ordine
costituito; al potere va tributato un ossequio senza riserve e reticenze.
L’obbedienza civile è proclamata negli statuti a chiare lettere : « se-
ditiones vitato » « magistratibus pareto » ingiungono perentorie le
Leges Olympicorum dettate nel 1558 dall’epigrafista (suo vanto le
Veteres vìcentinae urbis inscriptiones ... nunc primum in lucem edi-
tae, Vicentiae 1577) Bernardino Trinagio, suggestionato dalla solen-
nità delle formulazioni romane (19°).
Accanto al costante lealismo per le istituzioni e le autorità che
le rappresentano, altri sono i tratti distintivi delle accademie. La ten-
denza all’autoglorificazione : ogni ascritto agli Olimpici (i cui prin-
cipi esigono, alla fine del ’600, la precedenza rispetto ai deputati di
Vicenza, non senza imbarazzo del podestà) può, « a spese sue pro-
prie, far fare la sua statua di stucco..., con l’iscrizione del nome,
impresa et arma», e porla ad ornamento del Teatro Olimpico (181);
gli Incogniti lasciano, con le loro Glorie (scritte, lamenterà il Tira-
(18s) Cfr. A. Medin, La storia della repubblica di Venezia nella poesia
Milano 1904, p. 541; sul Canapiglia cfr. D.B., XVII, pp. 537-539.
(i89) £fr_ F> Scaduto, Stato e Chiesa secondo fra Paolo Sarpi e la coscienza
pubblica durante l’interdetto di Venezia del 1606-160J, Firenze 1885, pp. 220-
221, e D. B., X, p. 207.
(10°) Cit. in M., IV, p. 114.
(191) Cit. in M., IV, p. 116.
