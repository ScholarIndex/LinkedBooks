NOTIZIE
I79
tera di Francesco Sforza si ricava inoltre che le lenti divergenti, assieme ad
altri tipi, venivano fabbricate anche in altre parti d’Italia, ma che le migliori
di ogni tipo si producevano a Firenze. Questo toglie a Venezia un primato
che si era sempre creduto le spettasse, dato anche l’alto livello tecnico rag-
giunto dalla sua industria vetraria.
II problema della retrodatazione dell’invenzione delle lenti concave non è
un fatto di pura erudizione o di curiosità, come forse potrebbe sembrare; si
tratta invece di qualcosa di molto importante per la storia del progresso scien-
tifico, in particolare per ciò che si riferisce al rapporto fra scienza e tecnologia.
[G.P.]
* Segnaliamo alcune pubblicazioni di argomento friulano che ci paiono
interessanti. Innanzitutto il quaderno n. 4 del Centro Regionale di Cataloga-
zione dei Beni Culturali della Regione Friuli-Venezia Giulia, il cui titolo è
abbastanza eloquente: /000 processi dell'Inquisizione in Friuli (Udine 1976).
Si tratta della catalogazione dei primi mille processi ricavati dal fondo degli
oltre duemila esistenti presso l’Archivio della Curia arcivescovile di Udine. Il
tribunale dell’Inquisizione funzionò nel capoluogo friulano a partire dalla
metà del ’500 sino alla fine del ’700, con giurisdizione sulle diocesi di Aqui-
leia e Concordia. Il catalogo di questi primi mille procedimenti giudiziari,
che comprende gli atti dal 1551 al 1647, dà per ogni processo il motivo del-
l’accusa, il nome, la professione e la località di provenienza dell’inquisito e la
data. Utilissima guida quindi per lo studioso che intenda addentrarsi in questa
vasta selva di documenti, che sono della massima importanza per conoscere
non solo la storia del Friuli nel periodo della Controriforma, ma anche la
società friulana, soprattutto nella sua componente popolare e contadina.
Oltre che per il catalogo il volume è interessante per la trascrizione degli
atti di un processo per eresia contro un fabbro di Lubiana, abitante ad Udine,
tale Ambrogio Castenario, svoltosi nel 1568 e risoltosi con la condanna a morte
(eseguita) dell’imputato (S. Officio, b. 3, n. 44), di una formula magica Pro
elidendo Genio proveniente da Oxford {Idem, b. 17, n. 373) e di due formule
di scongiuro in friulano {Idem, b. 27, n. 953). Il lavoro di schedatura è stato
diretto da Luigi De Biasio, il quale ha anche tracciato una breve ma utilissima
nota storica sul funzionamento del tribunale del Sant’Ufficio a Udine. L’in-
troduzione storico-critica è di Gian Carlo Menis. La pubblicazione merita di
essere segnalata non solo per la sua utilità, ma anche per la sua serietà. [G. P.] *
* Sfruttando il materiale offerto dall’Archivio dell’Opera dei Congressi e
gli Atti dei vari Congressi cattolici, Nino Agostinetti ci dà un quadro molto
documentato del sorgere e dell’evolversi del movimento cattolico in Friuli {Il
Friuli e l’Opera dei Congressi, Udine 1976, pp. 50). Si tratta del testo di una
comunicazione tenuta dall’a. nel settembre del 1975 a Ferrara in occasione di
un Convegno di Studi sul movimento cattolico italiano tra la fine dell’800 e
i primi anni del ’900. La pubblicazione è di un certo interesse, in quanto do-
cumenta, con abbondanza di riferimenti, l’influenza che le organizzazioni cat-
toliche hanno esercitato sulla società friulana nel periodo che va dal 1874 al
1904. Sorto piuttosto timidamente, con scarse adesioni e raramente presente
nelle riunioni nazionali, il movimento cattolico in Friuli conobbe un momento
di intensa attività nel triennio 1895-98, in concomitanza con un certo risveglio
politico delle forze cattoliche friulane. Sciolto una prima volta nel ’98 dall’au-
torità civile e poi ricostituito, il movimento dell’Opera dei Congressi fu defi-
