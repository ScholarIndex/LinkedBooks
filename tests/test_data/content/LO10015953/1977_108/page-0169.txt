I74
RASSEGNA BIBLIOGRAFICA
si registra un positivo incremento della costruzione di impianti nuovi e della
riattivazione di vecchie cartiere rimaste da anni inoperose; dal 1768 al 1781
ad un irrilevante aumento degli stabilimenti corrispose un potenziamento ed
ammodernamento delle fabbriche già esistenti; negli ultimi anni del secolo,
infine, '“Pimpressione” è di un certo rallentamento dello sviluppo e di un pro-
gressivo esaurimento della fase espansiva.
Adeguata attenzione viene quindi dedicata dal Mattozzi alle difficoltà di
approvvigionamento degli stracci. Analogamente al resto d’Europa, infatti, i
maggiori ostacoli alla crescita furono provocati dalla disagevole raccolta dei
cenci, resa ardua oltre che dalla loro effettiva rarità anche dai dazi che pesa-
vano su di essi. La situazione, di per sè già preoccupante, peggiorò dopo il
1773 a causa di alcuni provvedimenti che eliminarono il preesistente regime
di libera concorrenza e privilegiarono alcune zone a danno di altre. Le conse-
guenze derivanti da tali regolamentazioni, mantenute in vigore fino al 1794,
non generarono, per altro, rilevanti regressi produttivi; consistettero, invece,
principalmente, in un rincaro dei prezzi ed in un peggioramento della qualità
della carta fine. A testimonianza di ciò basta considerare che le proteste per
la perdita di pregio provennero soprattutto dagli acquirenti turchi, soliti ser-
virsi per le necessità della cancelleria imperiale proprio dei prodotti più raffi-
nati (imperiale, sottoimperiale, reale lunga, mezzana lunga, tre lune). Ma,
benché siffatti tipi di carte costituissero una quota importante delle esporta-
zioni, i prodotti più andanti e la carta straccia erano le merci più vendute e,
complessivamente, fu proprio la domanda interna, richiedente queste ultime
produzioni ed animata dal momento favorevole attraversato dalPindustria tipo-
grafica, ad essere l’artefice prima della ripresa.
Significativi effetti del peggioramento della qualità furono anche una pro-
gressiva specializzazione delle fabbriche delle varie province e l’impossibilità
di far seguire alla produzione l’identico incremento richiesto dall’aumentata
domanda. A determinare ciò contribuirono pure altri fattori e, tra questi, sono
da ricordare in primo luogo la localizzazione degli impianti e le caratteristiche
imprenditoriali dei produttori.
Le particolari condizioni idro-geografiche avevano tradizionalmente favo-
rito lo sviluppo dell’industria cartaria nelle province d’oltre Mincio e soprat-
tutto nel Salodiano, che all’inizio del secolo era il territorio con la più alta
densità di stabilimenti. Nei decenni successivi la situazione tese a mutare e le
zone che alle condizioni suaccennate poterono unire una certa vicinanza a
Venezia, sbocco naturale per tutte le merci da esportare, accrebbero maggior-
mente sia la quantità delle cartiere che i macchinari in esse posti: perciò
mentre nel Salodiano dal 1725 al 1791 il numero dei tini aumentò del 60%,
l’incremento del Trevigiano fu del 122%.
Considerazioni analoghe possono farsi a riguardo dell’ammodernamento
degli impianti: gli industriali trevigiani e friulani furono i più solleciti nel-
l’adottare nei propri stabilimenti l’unica importante innovazione tecnica del
tempo, i cilindri di Olanda, capaci di accelerare notevolmente il processo pro-
duttivo. Ciò avvenne senz’altro per la maggiore disponibilità di capitali dei
cartai delle suddette zone, capitali accumulati grazie alle esportazioni ed a
fabbriche di dimensioni mediamente superiori a quelle dei colleghi d’oltre
Mincio.
A proposito degli imprenditori, tuttavia, il Mattozzi fornisce solo infor-
mazioni di carattere generale, mentre sarebbe stato sicuramente di grande in-
