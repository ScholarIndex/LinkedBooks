RASSEGNA BIBLIOGRAFICA
I71
menti possono portare a scelte politiche differenti: il tollerante, animato da
scopi più strettamente politici, può trovare convergenze anche con gruppi reli-
giosamente piu radicali e può non aderire, nei momenti di tensione politica,
a propositi unitari ed irenici; Yecumenico mantiene in genere un atteggiamen-
to di moderazione e di concillazione tra i diversi gruppi confessionali, cor-
rendo spesso dei rischi dal punto di vista politico.
Tali fondamentali atteggiamenti si sfaccettano poi a seconda di molteplici
influenze religiose e culturali, di matrice cattolica, calvinista, variamente set-
taria, anglicana, anti-trinitaria, razionalista, naturalista ed il pensiero e le
prese di posizione dei vari esponenti di queste tendenze (il loro reciproco ac-
costarsi o combattersi) non seguono sempre la semplice logica dei due fronti
contrapposti e della via mediana tra di essi, ma si articolano in relazione agli
intenti polemici, alle contingenze politiche ed anche alla natura psicologica
dei singoli. Inoltre bisogna considerare che le classi in ascesa nel nord-Europa
non si identificheranno costantemente con l’una o l’altra ideologia o posizione
religiosa, ma si esprimeranno, anche qui in relazione alle circostanze, nel cal-
vinismo radicale o moderato, o nell’anglicanesimo o in un cattolicesimo con
forti spinte stataliste e nazionali.
A questo punto mi pare difficile ancorarsi ad una visione della tolleranza
religiosa come una linea intermedia, una terza forza tra due estremismi ideo-
logici. Ed è proprio nella capacità di presentare in maniera precisa e convin-
cente una situazione in cui gli schieramenti politici e religiosi sono estrema-
mente articolati e spesso contraddittori che sta il maggior merito del libro di
Enrico De Mas sulla sovranità politica e l’unità cristiana nel Seicento anglo-
veneto. Tale risultato si verifica, oserei dire, anche al di là delle intenzioni
dell’autore; e vediamo perché.
Per chiarire il concetto di Seicento anglo-veneto usiamo le parole stesse
dell’autore : « Possiamo chiamare Seicento anglo-veneto il periodo in cui sorse
e si consolidò l’alleanza tra Londra e Venezia, che tanti scrittori dall’una e
dall’altra parte si adoperarono per convogliare verso un’azione politica di rot-
tura e di superamento dei blocchi fra i quali era divisa allora l’Europa e la
Cristianità. Tale azione, come tutta la dottrina latitudinaria, doveva passare
attraverso i Paesi Bassi » (p. 28). Il periodo preso in esame è quello del regno
di Giacomo I d’Inghilterra fino all’incirca alla svolta filo-cattolica data alla
politica inglese dal duca di Buckingham; periodo di grandi fervori e di grandi
speranze, caratterizzato da una stretta comunanza di interessi nel campo del
giurisdizionalismo tra la Gran Bretagna e 'a repubblica di Venezia e da inco-
raggiamenti e da stima reciproca tra gli intellettuali ed i politici più illuminati
di entrambi i paesi. Nemico comune il fanatismo religioso anti-statale; in pri-
mis le pretese temporali del papato teorizzate dai gesuiti e strumento ideolo-
gico per le mire imperiali asburgico-cattoliche.
L’autore ci introduce nella fitta rete di relazioni culturali (scambi episto-
lari, scambi di libri, traduzioni reciproche in italiano ed in inglese) e politiche
(iniziative diplomatiche, progetti di alleanze e di interventi bellici) di quegli
anni e ne emerge un panorama documentato e preciso, in cui le posizioni di
intellettuali grandi e minori e le esigenze e gli scopi da cui essi erano mossi
risultano individuate ed anche distinte, al di là delle grandi linee comuni,
nella loro specificità. Nel corso del libro l’impostazione "tcrzaforzista” di
questo filone di pensiero rispetto ai due blocchi protestante e cattolico viene
continuamente superata ed il principio latitudinario, che secondo De Mas
