142
G. Benzoni
« trigonometrica » da praticarsi non solo ricorrendo alli « sini, tan-
genti e secanti » ma « etiamdio con li logaritmi » (24s), le « fortifica-
zioni », il « modo di campeggiare, bloccare, assediare », quello « di
terzare ogni cannone con varie misture di metalli », i « fuochi arti-
ficiati », « il calcolo de’ secondi mobili », la storia « naturale e mo-
rale delle più note provincie dell’universo ». Nel loro carattere di-
chiaratamente divulgativo le Matematiche discipline per uso della ...
accademia Delia . . . (Padova 1665 e 1666) del Bonvicini riecheggiano
il moto più vasto e antecedente, altrove ben altrimenti vigoroso,
d’utilizzazione pratica della scienza, d’attenzione alle richieste dei
tecnici e di consapevolezza del nuovo volto assunto dalla guerra,
complesso fenomeno organizzativo necessitante, anche, di specifiche
competenze (abbondante, nel ’600, la trattatistica militare) e, nel
contempo, d’una capacità d’impostazione improntata a scientifico ri-
gore. E richiamavano il programma di studi suggerito a suo tempo
ai Delii dal Galilei, a ciò espressamente invitato dal loro fondatore,
il capitano di Padova Pietro Duodo : Galilei infatti aveva insistito
sull’ « intelligenza dell’aritmetica per l’uso dell’ordinanze degl’eser-
citi », sulla « prattica della geometria et stereometria ... delle scienze
mecaniche ... delle artiglierie », sulla « cognizione della bussola »,
degli « strumenti da misurar » e « dell’arte di fortificar » (245 246). La
Repubblica guarda con favore alle accademie cavalleresche (247) : le
promuove, le incoraggia, le stimola e, preoccupata — frequenti, in
effetti, i periodi di « declinatione » — di « far durabile e continuo
(245) Sull’importanza della loro invenzione e l’estensione del loro uso cfr.
i rapidi cenni in M. Boas, Il rinascimento scientifico (1450-1630), trad, it.,
Milano 1973, pp. 199-200.
(246) <3it. in G. Gaidano, Un primato padovano: la tecnica negli eserciti,
in “Le tre Venezie", 18 (1940), V, p. 9. Sull’insegnamento matematico impar-
tito ai Delii cfr., anche, A. Favaro, Ricerche ulteriori intorno alla vita ed alle
opere di Bartolomeo Sovero matematico svizzero del secolo XVII, estr. dal
"Bullettino di bibl. e di storia delle SS. mat. e fis.”, 19 (1886), pp. 10-16.
(247) Un richiamo ai decreti senatori in proposito in B. Pallan, Service to
the Venetian state: aspects of myth and reality in the early seventeenth century,
in “Studi secenteschi", 5 (1964), p. 109 η. 50; da vedere, dello stesso, il cenno
sulle accademie cavalleresche in Rich and poor in Renaissance Venice. The
social instituions of a catholic state, to 162.0, Oxford 1971, pp. 411-412. Su
questo tipo di accademia, « istituzione nuova, per metà scolastica, per metà
militare, caratteristica del Seicento », soprattutto in Francia cfr. P. Aries, Padri
e figli nell’Europa medievale e moderna, Bari 1968, pp. 234-241.
