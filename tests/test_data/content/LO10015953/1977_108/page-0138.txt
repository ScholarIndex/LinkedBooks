LA CULTURA URBANA NELLA SOCIETÀ VENETA
I43
questo degno e buon pensiero », le sostiene concedendo ad esse, in
genere, « la gabella delle dieci per cento delle condanne criminali »,
in pratica stornando a loro favore « due soldi per lire delle condanne
che si faranno da voi », i rettori, « et da successori vostri », ben at-
tenta che il denaro sia realmente « impiegato nel tratenimento di un
cavallariccio, un maestro da maneggiar ogni sorta d’armi et un ma-
tematico » (248). Oltre a trattenere gli intenzionati a studiare all’este-
ro — era motivo di cruccio per Venezia che i « sudditi », incuranti
della « volontà », piu volte ribadita, del Senato, inviassero « figliuoli,
nepoti o adherenti » o andassero « per se stessi... alii studii in alie-
no stato et alcuni sotto le discipline di persone che sono nelle desgra-
tie delle Signorie Nostre » (249) —, le accademie cavalleresche raffor-
zano nella nobiltà di terraferma l’orgoglio di casta e lo spirito di
corpo, contribuendo, cosi, a frenare le rivalità e i contrasti interni;
la dirozzano e la ingentiliscono nel tratto, costringendone l’aggres-
sività e la braveria in ardue prove; la invogliano a cimenti bellici,
alla carriera militare, alla gloria colta nel campo di battaglia. Il culto
dell’onore, il « desiderio » della gloria e « di servire questo serenissi-
mo Dominio » professano a Verona i Filotomi o Filotimi (2S0),
quanto mai esigenti in fatto di lignaggio — quanto meno né il padre
né il nonno dovevano essersi bruttati nell’esercizio di « arte o mer-
canzia » (2S1) - e di correttezza di comportamento; istituiti, nel 1565,
da Astorre Baglioni, il generale letterato esaltato dal Chiabrera, ri-
pristinati nel 1610 dal rettore Giovanni Mocenigo, godevano della
percentuale del 10% sulle multe giudiziarie. Due soldi per lira «so-
pra le condanne » andavano pure ai Sospinti di Crema e alla piu
nota tra siffatte accademie, la Delia di Padova, preceduta dai Gim-
(24S) Le citazioni sono tratte da A. S. V., Senato Terra, regg. 116, c. I57v
e 33. c. 335 e 93, c. 69 e 109, c. 30.
(249) Cosi in A. S. V., Senato Terra, reg. 98, c. 332v.
(25°) Cfr. G. Naccari-G. Dalla Santa, Un'accademia cavalleresca di Vero-
na, per nozze Pellegrini-De Rover, Venezia 1901; V. Cavazzocca Mazzanti,
L’accademia Filotima e i teatri a Verona nel XVIII secolo, in "Atti e Mem.
dell’acc. di agr. SS. e LL. di Verona", V s., 12 (1935), pp. 153-186; e T. Le-
notti. Le accademie veronesi, in "Vita veronese”, 19 (1966), pp. 109-110, 191-
192.
(251) çiti in J, R. Hale, Military academies on the Venetian Terraferma in
the early seventeenth century, in “Studi veneziani”, 15 (1973), p. 275 n. 6.
