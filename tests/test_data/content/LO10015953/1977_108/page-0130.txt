LA CULTURA URBANA NELLA SOCIETÀ VENETA
I35
ne » degenerava « nell’estremo eccesso di giuoco et d’altre abbomi-
nevoli maniere di vita troppo licentiosa » (208). Preoccupazione, que-
sta, di tralignare dagli « honorati esercitii » percepibile anche negli
statuti accademici, laddove vietano il gioco e prescrivono reciproco
rispetto e cortesia ai soci, ad evitare scontri verbali donde potevano
scaturire sfide a duello e risse. In tal caso l’intervento della Repub-
blica non sarebbe mancato. Sintomatico che, scoppiata, nel 1711, una
zuffa durante una festa degli Animosi (i primi « a sbandire dalla
italiana poesia il depravato gusto dominatore ») (209), questi, accolto
il suggerimento del loro promotore Apostolo Zeno, si siano affrettati
all’autoscioglimento onde prevenire il temuto e infamante decreto di
soppressione da parte del Senato (21°).
Anche se non si può parlare, a proposito della classe dirigente
veneziana, di una precisa e coerente politica culturale, ben diverso
fu il suo atteggiamento verso le accademie delle città suddite, in vari
casi incoraggiate e promosse, lusingate con l’offerta d’una sede de-
corosa; l’appoggio finanziario va, come vedremo, alle accademie ca-
valleresche, ma non esclusivamente, che pure ai Filarmonici di Ve-
rona spetta, a partire dal 1627, un soldo per lira sopra ogni condan-
na^11). Parecchio in effetti si deve all’iniziativa dei singoli rettori,
ma è impensabile che questa non sia stata autorizzata dall’alto. Né
basta a spiegarla la prospettiva di veder « imbalsamato con inchiostri
immortali » il proprio nome cosi consacrato « all’eternità », di sen-
tire esaltati con effusivi « parti di rime » i propri meriti (nel quale
campo la palma della costanza nella piaggeria va senz’altro attribuita
agli Erranti di Brescia statutariamente obbligati a « complire con pu-
blica funzione accademica all’ingresso e partenza de’ rettori ») (212).
(20s) Cosi la Parte presa nell’eccelso conseglio di Dieci publicata adì 8 no-
vembre 1613 in materia di ridotti e casini pubblicata nel 1613 dallo stampatore
ducale Antonio Pinelli.
(2°9) G. A. Moschini, Della letteratura veneziana del secolo XVIII..., I,
Venezia 1806, p. 286.
(2i°) Gfr. F.Negri, La vita di Apostolo Zeno..., Venezia 1816, pp. 446-
447·
(211) Cfr. M, II, p. 392.
(212) Capitoli ...de gl’ Erranti..., p. 5. Né si può dire che, nel ’700, si
moderi o s’ispiri a maggior ragionevolezza il loro zelo celebratorio : si veda
la Risposta del lettore delle matematiche nell’... accademia de gl’Erranti al
