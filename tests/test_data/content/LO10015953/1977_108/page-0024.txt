LA SCUOLA DI S. MARIA DEI BATTUTI
23
La confraternita di S. Maria dei battuti di Padova, detta dei Co-
lombini, elaborò gli statuti nel 1298, coll’approvazione del vescovo
Giovanni Savelli (76). Considerandone il proemio, di carattere pare-
netico, e alcune norme principali (corpo direzionale, probazione,
esclusione delle donne, confessione mensile ecc.) è facile vedere co-
me l’impostazione, rispetto agli statuti trevigiani, sia diversa, anche
se non mancano convergenze tematiche (concordia tra i soci, assi-
stenza ai malati, processioni, esclusione di usurai ecc.); diversa ap-
pare anche la formulazione che, accentuando le motivazioni bibliche,
richiama la presenza del « magister in sacra pagina ».
La scuola dei battuti di Borgo Porta Nova di Vicenza ebbe i suoi
statuti, a quanto pare, nel 1310 (77). Questi non presentano alcun
proemio, ma nell’appendice è evidente la preoccupazione di aggan-
ciare la confraternita all’esperienza penitenziale di Raniero Fasani.
La struttura è simile a quella degli statuti trevigiani, la forma più
riassuntiva; vi appare esplicito il legame tra il "battimento” e la
passione di Cristo; l’iscrizione resta aperta alle donne e si fa cenno
al canto dei battuti, ma non emerge alcun impegno di carattere ospe-
daliero, come del resto nella scuola di Padova (78).
Anche gli statuti di S. Maria di Cividale che risalgono al 1290,
quindi coevi, a mio giudizio, a quelli trevigiani, presentano chiari
punti di convergenza con quest’ultimi (apertura della scuola alle
donne, con qualche riserva, verberazione nelle processioni, parteci-
pazione alle esequie di confratelli, concordia tra i soci, esclusione di
usurai ecc.)(79); ma in essi appare attenuato l’aspetto giuridico e
fiscale; di fatti alle processioni possono partecipare anche i non
iscritti e solo in due casi i confratelli vengono penalizzati (disobbe-
dienza al rettore e rifiuto di verberarsi nei funerali) (80). Anche se
(7β) Cfr. Statuti di confraternite, pp. xix-cix, 3-23.
(77) Cfr. Mantese, Statuti della fraglia dei battuti di Borgo Porta Nova,
pp. 3-16.
(78) per ja scuoia JJ Vicenza la gestione sarà tardiva, del secondo ’300:
cfr. ibid., p. 4.
(79) Cfr. A. M. Terruggia, Battuti della fraternità di S. Maria di Cividale,
in Quaderni del Centro di documentazione sul movimento dei disciplinati, 5,
Perugia 1967, pp. 19-35; in particolare vedi capitoli 6, 7, 9, 11 (lettura degli
statuti 4 volte l’anno), 12 (quota '"pro luminaria”), 21, (usura).
(80) Ibid., capitoli 19, 22.
