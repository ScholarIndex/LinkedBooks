IL LIBRO CREDITORUM CONDUCENTIUM . . .
53
stiti, della politica di costruzioni navali erano di competenza del Con-
siglio dei Dieci. La fonte di finanziamento dei prestiti e dei noli,
però, proveniva dall’Ufficio del sale, costretto dal Consiglio a por-
tare il denaro, necessario a ambedue i pagamenti, alla cassa del Con-
siglio, il che non fu eseguito.
L’Ufficio del sale, invece di portare le sue entrate alla cassa del
Consiglio dei Dieci, è rimasto, per un lungo periodo, incaricato di
riscuotere il debito dei parcenevoli e di pagare per il trasporto del
sale. Le due somme assegnate al versamento dei prestiti e al paga-
mento dei noli sono definite, limitate dal Consiglio, solo, ricordia-
molo, ad aver conoscenza dei nomi dei candidati alla costruzione
navale, e nessuno, neanche l’Ufficio del sale ha la possibilità di oltre-
passare i crediti ritenuti sufficienti per fronteggiare le due spese. I
Capi del Consiglio, dopo aver verificato il conto della nave, cioè il
debito e il credito a nome del patrone, scrivevano il mandato di pa-
gamento destinato al Camerlengo del Consiglio, che lo affidava al
beneficiario, o al suo procuratore, con l’incarico, per questi, di pre-
sentarlo al Depositario dell’Ufficio del sale(26).
Il pagamento del sale era, in effetti, molto complesso : si effettua-
va a mezzo pagamento in banca, tra i vari parcenevoli in propor-
zione dei carati detenuti nella loro proprietà della nave(Z7). L’Uffi-
cio, dunque, sarebbe divenuto l’organismo incaricato di ripartire le
somme dovute tra i vari proprietari di nave, i cui nomi gli erano
segnalati dal patrone della nave, sola persona mandata dal Camer-
lengo del Consiglio dei Dieci, dietro ordine dei Capi.
Il Consiglio aveva funzione governativa, l’Ufficio era relegato a
una funzione meramente amministrativa, o addirittura finanziaria,
(26) Maria Francesca Tiepolo conferma, cortesemente, questa mia ultima
interpretazione, scrivendomi: «Intenderei la nota in calce ai nn. 16 e 17, citati
sopra come datum o dato, il mandato, con riguardo alla sua consegna alla parte
(levo di mandato), piuttosto che al pagamento, che non sarebbe forse stato
segnato dalla stessa mano ed inchiostro, comportando lo sviluppo preliminare
della lunga procedura. Osservo che negli altri registri di mandati ricorre qua
e là notizia di mandati levati o no ». Determinare all’inizio del presente studio
che cosa era data, il denaro (pagamento) o il mandato, avrebbe supposto di-
fatti tutti i problemi risoluti.
(27) Questo modo di distribuzione delle somme dovute per l’importo del
valore (prezzo d’acquisto) e del nolo (costo del trasporto) del sale è ben docu-
mentata (cfr. Hocquet, op. cit., cap. X).
