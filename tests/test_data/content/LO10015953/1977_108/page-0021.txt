5. Il rapporto cogli statuti coevi meriterebbe un lungo discorso.
Qui presento solo alcuni rilievi. Indubbiamente i sapientes depu-
tati alla revisione o aggiornamento degli statuti trevigiani avevano
in mente le esigenze locali; si muovevano quindi in un determinato
contesto storico-ambientale; però non potevano ignorare le istitu-
zioni delle città vicine, quindi le norme statutarie delle altre scuole.
Ritengo sia utile procedere ad un rapido esame dei loro statuti per
cogliere eventuali analogie, convergenze, derivazioni. Per non cadere
nel generico, mi limito al quarantennio che precedette la stesura
degli statuti trevigiani e alla "Marca gioiosa” come area geografica,
con qualche cenno alle città viciniori (62).
Nella prima decade del ’300, entro la diocesi di Treviso, alcune
scuole di battuti erano già organizzate, come a Mestre, ad Asolo, a
Castelfranco, a Lancenigo (63); certamente avevano i loro statuti, che
purtroppo non arrivarono fino a noi; solo ci pervennero quelli di
Mestre che risalgono al 1302 e che giunsero ai posteri in una reda-
zione volgare quattrocentesca, molto elaborata; appunto per questo
motivo, essa non dà la misura esatta delle prime norme e dei suc-
cessivi ritocchi (64). Tuttavia, leggendo il testo con attenzione, non
è difficile cogliere la diretta filiazione dal nucleo primitivo degli
statuti trevigiani. Cosi il proemio, che si richiama al vescovo Tolber-
to Calza (1291-1305), traduce quasi "ad litteram” quello latino già
descritto (6S); i primi 16 capitoli, eccetto il secondo sulla "perdonan-
za”, riflettono chiaramente altrettante norme trevigiane, ma anche
il 35 (sull’usura), il 41,48 (sulle discordie interne), il 42,43 (sul reso-
conto dei massari), il 50 (sulla veglia dei malati), il 55 (sulla visita
all’ospedale da parte degli ufficiali); com’è ovvio, vi sono adattamenti
richiesti da esigenze locali.
2) processo evolutivo delle scuole gli statuti talora cambiano fisiono-
mia; non ritengo quindi utile accostarli quando siano compilati a distanza di
generazioni uno dall’altro. . ,
(e3) Cfr. Netto, Nel ’300 a Treviso, p. 19. Per la scuola di Lancenigo ctr.
Arch. St. Tv., Notarile I, 61, q. abbr. 1315-16, in data 20-11-1315 (lascito di
5 soldi "scole Sancte Marie de batutis de Lançanico”; dunque l’organizzazione
risale almeno a qualche anno prima).
(64) Cfr. L. Brunello, La scuola dei battuti e la casa di riposo di Mestre,
Mestre 1966, pp. 215-245. Gli statuti (61 norme e 3 aggiunte) suppongono una
gestione ospedaliera (ma fin dal 1302?).
(65) Vedi p. il.
