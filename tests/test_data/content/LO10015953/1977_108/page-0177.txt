i82
NOTIZIE
indegno certo di dare giudizi sull’austero Vergerlo. Pure suggestive le pagine
su Giulio della Rovere, che prima di predicare a Trieste, Io troviamo predica-
tore nelle chiese veneziane di S. Cassiano e S. Stefano.
La visita del Valier a Trieste fu impetuosa e violenta. Aveva trovato quasi
tutto il clero in cura d’anime nelle parrocchie rurali ed in parte in quelle ur-
bane, dedito al concubinaggio con prole numerosa. Aveva progettato che tutti
i rei fossero allontanati dai benefici parrocchiali: solo l’intervento prudente del
vescovo Coret, che osservava un’eventuale privazione dei parroci alle parrocchie
avrebbe favorito la penetrazione del protestantesimo, riuscì a far distogliere il
Valier da decisioni cosi drastiche. Nondimeno colpiva i rei di pene pecuniarie,
di mesi di carcere e l’ingiunzione di cacciare via la propria concubina. Il rime-
dio semmai doveva venire per altri versi, cioè con la formazione del clero nel
Seminario e la assistenza ascetica al clero curato. Tra i vantaggi del volume
vanno ricordate le notizie sulla situazione demografica delle parrocchie, sulle
intitolazioni liturgiche delle chiese e degli altari, su elementi insomma utili
per la storia dell’arte sacra locale o nell’insieme della pietà ufficiale e popolare.
[A.N.]
* Nella pubblicazione di P. Bassan, l flagellanti della santissima Trinità
[Editore “il Gerione", Abano Terme (Padova), 1976, pp. 117], si dedica ben
poco spazio ai Battuti, presenti in Loreo (Rovigo) dal XVII secolo ai nostri
giorni (cfr. pp. 79-96, 107-108, 109-112).
L’autore, digiuno di metodologia storica, animato da un populismo d’altri
tempi, ha ottenuto nel 1973 il premio della cultura dalla Presidenza del Con-
siglio dei Ministri per 11 dominio veneto nel Bassopolesine, I [cfr. "Archivio
veneto’’, s. V, CII (1974), p. 159], poi, nel 1975, anche il premio Valdagno.
Nel secondo volume [Editore “il Gerione”, Abano Terme (Padova), 1974,
pp. XX-247J di quest’opera, che ha avuto tanto successo, si affronta l’età mo-
derna in nove capitoli (pp. 7-157) con un’appendice d’argomenti eterogenei
(pp. 161-244). Nel lavoro le digressioni sono una norma costante. L’autore,
che ignora cosa sia l’obiettività, non si preoccupa nemmeno di correggere un
vecchio modo di scrivere sui giornali, abbandonato ormai anche in provincia:
quello del sensazionale ad ogni costo. Il tono polemico antiveneziano è ali-
mentato dalla convinzione che il Bassopolesine fu una colonia brutalmente
sfruttata da una classe parassitarla al governo di Venezia.
Confortato dalla paterna presentazione di A. Bisaglia, il pupillo non esita
ad attaccare gli addetti ai lavori « baroni, custodi e bonzi solenni di un tempio
spesso senza vita » (p. xii). A dispetto di costoro, che pretendono la storia
documentata, ci ha pensato lui a regalarci questa, con tale dichiarazione : « Di
storia polesana ho trovato ben poco, quasi niente di storia bassopolesana »
(p. xi). [P. G. L.] *
* Dopo M. Marcozzi [vedi "Archivio veneto”, s. V, CI (1974), p. 168] ci
presenta una storia di Chioggia U. Marcato [Storia di Chioggia. I fatti e i
momenti più caratterizzanti. Le prospettive di sviluppo. Chioenia (Venezia).
C.R.S.P.E.P., 1976, pp. 264].
L’autore suddivide in venticinque capitoli (pp. 7-178) la storia della città
e del suo territorio dalle origini agli anni settanta del ’900. Affronta poi con
altri sei capitoli (pp. 179-235) vari argomenti d’ordine economico o folklori-
stico. Corredano il testo sedici fotoriproduzioni in bianco e nero, che danno
un’immagine parziale della città : nove riguardano opere d’arte, che si trovano
