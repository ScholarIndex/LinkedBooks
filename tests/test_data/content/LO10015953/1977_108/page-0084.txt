LA CULTURA URBANA NELLA SOCIETÀ VENETA
89
pi, della pace agreste, del riposo in villa che fa anteporre a Giovan
Francesco Loredan il «verde» dei «prati» di Vigodarzere, ove soleva
a lungo risiedere, « ad ogni più superba porpora » (2). Atteggiamen-
to, pili o meno sincero, diffuso e sin troppo documentabile, luogo
comune nobilitato dai precedenti classici e ravvivato dalla trattatistica
e dall’epistolografia umanistico-rinascimentali, esemplificato, nel Ve-
neto, dai soggiorni del Bembo nella villetta di S. Maria di Non e
del Trissino nella sua splendida dimora di Cricoli(3). E, inoltre,
sempre più riflesso, sul piano letterario, d’un reale processo - anche
e soprattutto Venezia conosce la terrierizzazione accentuata della
liquidità monetaria nella convinzione, bene espressa dal Calmo, che
« de lassa andar chi è savio la nave / e stage in terra per viver in
pase » (4) — di massiccio trasferimento di capitali dal mare alla terra,
di ingenti e continuati investimenti fondiari, accompagnati dal sor-
gere di numerose e suggestive ville, da grossi lavori di bonifica (5),
dall’attenta considerazione per l’introduzione di nuove colture e di
nuovi procedimenti di coltivazione (6) (con impegno, però, decrescente
man mano che dal ’500 ci si inoltra nel ’600). L’editoria, nel frat-
tempo, stampa e ristampa i classici de re rustica, accreditanti agli
occhi dei nobili e dei borghesi la dignità dell’agricoltura; ed è pure
aperta alle trattazioni tecniche dei contemporanei (7) basate sull’espe-
rienza diretta e volte esplicitamente all’incremento produttivo, con
(2) Cfr. G. Brunacci, Vita di Gio. Francesco Loredano ..., Venetia 1662,
pp. 19-20.
(3) Cfr. L. Puppi, Le residenze di Pietro Bembo “in padoana", in "L’arte”,
7-8 (1969), pp. 30-65 e Un letterato in villa: Giangiorgio Trissino a Cricoli, in
"Arte veneta”, 25 (1971), pp. 72-91.
(4) Cit. in M. Muraro, Civiltà delle ville venete, in Arte in Europa. Scritti
di storia dell’arte in onore di Edoardo Arslan, Milano 1966, p. 541.
(5) Cfr. A. Ventura, Considerazioni sull’agricoltura veneta e sulla accumu-
lazione originaria del capitale nei secoli XVI e XVU, in "Studi storici”, 9
(1968), pp. 674-722 e, di nuovo, in Agricoltura e sviluppo del capitalismo,
Roma 1970, pp. 519-560.
(6) Si veda, ad esempio, per l’attenzione del Senato per « un novo modo
di seminar il grano », C. Poni, Ricerche sugli inventori bolognesi della macchi-
na seminatrice alla fine del secolo XVI, in "Rivista storica italiana”, 76 (1964),
pp. 458-462, 468-469.
(7) Cfr. C. Beutler, Un chapitre de la sensibilité collective: la littérature
agricole en Europe continentale au XVI siècle, in "Annales", 28 (1973),
pp. 1280-1301.
