i56
G. Benzoni
variopinto e pittoresco ma anche soffocante, dei dialetti (30S). Con
chi e a chi, se non tra loro, potevano parlare gli intellettuali, privi
ancora del consistente mandato sociale (implicante, è ovvio, la pos-
sibilità d’un esodo eretico rispetto ai doveri e poteri di cui è latore)
d’organizzare — quali burocrati dei valori della classe dominante e
puntelli ideologici del suo regime - e mediare il consenso dalle co-
lonne dei giornali e dalle cattedre delle scuole di vario grado? Molto,
troppo lontani i tempi radiosi della massiccia utilizzazione degli uo-
mini addottrinati e addottrinanti assunti nella fabbrica del consenso;
se le masse sono analfabete, non c’è bisogno di loro per propagan-
dare le motivazioni dell’obbedienza mescolate colla celebrazione del-
l’esistente, per inculcare il senso della gerarchia e il rispetto dei ver-
tici assieme alla connessa accettazione della divisione dei compiti,
per conferire alla logica de! potere oppressivo il crisma della neutra-
lità scientifica e l’egida dell’universalità. Anche alla repubblica ve-
neta, come agli altri stati, bastava l’efficacia persuasiva dei rapporti
di forza, avvantaggiata com’era dalla mancanza, nei suoi domini,
di reali ipotesi alternative; anch’essa, per quanto la tradizione si sia
adoperata a fornircene un’immagine gentile, sa reprimere brutalmen-
te terrorizzando la plebe con forche piantate in piazza, da cui pen-
dono i cadaveri d’improvvisati e sprovveduti fomentatori di malcon-
tenti presto schiacciati. Esemplificativo quanto avvenne a Vicenza,
nel 1648, dopo che una folla affamata, esasperata dalla vista d’un
carico di farina destinato a Venezia, ne aveva impedita la partenza
abbandonandosi poi all’invasione di magazzini e di depositi di so-
spetti incettatori. Preceduto da 200 svizzeri e 200 morlacchi, si pre-
cipita da Brescia a Vicenza il provveditor generale in Terraferma
Giovanni Cappello con tre compagnie di « corrazze » e una di « cap-
pelletti»; qui fa deporre «l’audacia» alla «plebe» con «esemplari
castighi » - quali la pubblica imipiccagione, tanto per cominciare,
d’un uomo colpevole d’espressioni irriguardose verso i rettori e d’una
donna che, colle sue rimostranze ad alta voce, era stata la « prima
matrice della radunanza della plebe » — fino a ridurla « al dovuto
(308) Quanto meno la « scrittura e lingua » del ceto elitario degli « scri-
venti » - coincida o meno con le classi socialmente elevate - « non appartiene
a una società di parlanti » (C. Dionisotti, Geografia e storia della letteratura
italiana, Torino 1967, pp. 81, 82).
