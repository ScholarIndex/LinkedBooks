LA SCUOLA DI S. MARIA DEI BATTUTI
τ7
confratelli (47), al servizio dei poveri e con ciò al lucro di numerose
indulgenze; ma ai loro funerali non si associano i verberati, a meno
che le stesse o in morte i loro parenti non vogliano versare 25 lire
di piccoli a favore dell’ospedale. Ovviamente, « inspecta qualitate
facti et personarum », l’ingresso rimane aperto per l’eccezione, non
potendo mancare la dama ragguardevole o benemerita. Quanto al-
l’attività della scuola, gli ufficiali, entro certi limiti, hanno potere
decisionale, ispezionano, correggono, applicano le tasse previste, in-
fliggono pene ai "contrafacientes”, svolgono lavoro di orientamento,
di collegamento colle autorità comunali ed ecclesiastiche. I confra-
telli partecipano alle assemblee, ai riti religiosi in determinate feste
e circostanze, votano le proposte formulate dai gastaldi, assistono i
bisognosi, i malati e contribuiscono coi propri denari alla vita della
scuola (4S). Gli inservienti dell’ospedale, che non appartengono ne-
cessariamente alla confraternita, vengono scelti e dimessi a giudizio
dei gastaldi, cui devono obbedire, e sono tenuti a rispettare non solo
i ricoverati, ma anche le suppellettili del pio istituto (vedi capitoli
6-12, 14, 15, 32, 33). Il problema del finanziamento della scuola è
molto semplice; le tasse d’entrata, le imposizioni annue per la refe-
zione comune coi poveri, le multe applicate con salomonica giusti-
zia (49) coprono le spese, almeno quelle ordinarie. Complessa invece
sembra la gestione ospedaliera, di cui si trova solo cenno negli sta-
tuti: aumentano i lasciti, le commissarie, le spese, quindi cresce la
richiesta di notai, massari, ragionieri, controllori di conti, ispettori
di fondi e via dicendo; si allargano i compiti della cancelleria che
(47) Ma non partecipano alle verberazioni; non trovo alcun cenno al "bat-
timento privato”, “in cubiculis suis" (cfr. Scaramucci, Considerazioni su sta-
tuti, p. 140); comunque le donne di Treviso potevano ritenersi privilegiate
rispetto a quelle di Padova, cui veniva esclusa riscrizione alla scuola (cfr. Sta-
tuti di confraternite, p. 12).
(4S) Non viene però richiesto alcun lascito testamentario, come in altri
statuti (cfr. G. Mantese, Statuti della fraglia dei battuti di Borgo Porta No-
va, in Quaderni del Centro di documentazione sul movimento dei disci-
plinati, 15, Perugia 1972, p. 13; A. Gaudenzi, Statuti della società del popolo
di Bologna, II, Roma 1896, p. 429).
(49) Tassazione e multe fanno parte d’un sistema fiscale che si sviluppò
particolarmente nel ’300, sia alla corte d’Avignone come in quelle principesche,
sistema che certamente non era ignoto alle amministrazioni comunali e agli
enti corporativi.
