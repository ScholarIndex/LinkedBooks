NOTIZIE (*)
Il XIV volume degli "Studi Veneziani”. - Più della metà delle pagine
dedicate alla prima sezione del XIV volume di '“Studi veneziani" (1972) è
occupata dai testi di alcune conferenze tenute alla Fondazione Giorgio Cini
nella primavera del 1967 sul tema: “La vita religiosa a Venezia nel ’500 e
nel ’600". Si tratta delle conferenze di Brian Pullan su Le Scuole Grandi e
la loro opera nel quadro della Controriforma (pp. 83-109), di Silvio Tramon-
ta su Lo spirito, le attività, gli sviluppi dell'Oratorio del Divino Amore nella
Venezia del Cinquecento (pp. 111-136), di Hubert Jedin su Venezia e il Con-
cilio di Trento (pp. 137-157), della compianta Anna Pallucchini su Venezia
religiosa nella pittura del Cinquecento (pp. 159-184) e di Camillo Semenzato
su Venezia religiosa nell'arte del Seicento (pp. 185-193). Si tratta di studi pre-
gevoli, che vengono però pubblicati con notevole ritardo; sarebbe stato meglio
probabilmente riunirli in un volume di '"Atti", sia perché cosi sarebbero forse
apparsi tempestivamente, sia perché si sarebbe in tal modo evitato di pubbli-
carli accanto a lavori di tipo diverso. Essi costituiscono infatti un insieme ab-
bastanza omogeneo, nonostante le inevitabili differenze di metodo e di impo-
stazione, tanto che, soprattutto grazie ai lavori del Pullan e del Tramontin,
emerge un quadro ampio ed approfondito della religiosità veneziana del Cin-
quecento e dei suoi rapporti con alcuni aspetti della vita pubblica, quali, ad
esempio, quelli caritativi ed assistenziali. Lo stesso materiale figurativo viene
studiato nei saggi della Pallucchini e del Semenzato, al di là dei valori estetici,
come documento delle tensioni e delle aspirazioni presenti nella società vene-
ziana della Controriforma, quasi una spia di sentimenti che non sempre tro-
vano adeguata manifestazione in altre aree della cultura.
Si affianca opportunamente a questi studi, pur essendo indipendente da
essi, in quanto non legato al suddetto ciclo di conferenze, un lungo articolo
di Reinhold C. Mueller, che, dopo aver riassunto molto analiticamente il vo-
lume del Pullan, Rich and Poor in Renaissance Venice, del 1971, di cui dà
un giudizio positivo, indica i possibili allargamenti della ricerca in questo set-
tore, prospettando l’opportunità di una comprensione più vasta del problema
della povertà nella Venezia cinquecentesca (Charitable Institutions, the Jewish
Community and Venetian Society. A Discussion of the recent volume by Brian
(*) A queste "Notizie" hanno collaborato Elisabetta Barile, Carlo Fumian,
Renato Giusti, Pier Giorgio Lombardo, Antonio Niero, Giovanni Pillinini.
