RASSEGNA BIBLIOGRAFICA
Raimondo Morozzo Della Rocca - Francesca Maria Tiepolo, Venezia Serenis-
sima Repubblica, dalle origini al 1797, Milano, Giuffrè, 1972, pp. 59 e 12
tabelle, L. 4.200. “Acta Italica. Piani particolari di pubblicazione. 9”.
Ultimo in ordine di tempo tra i volumi scritti nella serie “Piani particolari
di pubblicazione” promossa dalla Fondazione Italiana per la Storia Amministra-
tiva, questo contributo, dovuto al lavoro congiunto di due tra i più profondi
conoscitori degli archivi della Serenissima, si prefigge, in armonia con gli inten-
dimenti dell’Istituto patrocinatore, l’elaborazione d’un programma d’edizione
del materiale documentario d’interesse amministrativo spettante allo Stato di
San Marco. Ad esso, nell’intento di formulare una proposta per un’organica
pubblicazione di tutti i documenti attinenti all’attività burocratica conservati
all’Archivio di Stato di Venezia, farà seguito un analogo “piano” relativo al
periodo delle dominazioni francesi ed austriache, curato dallo stesso Morozzo
Della Rocca e da Ferruccio Zago.
Lo studio, come tutti gli altri della collana, tra cui, per la stretta connes-
sione merita un cenno quello di Giulio Sancassani riguardante le carte veronesi
(“Acta Italica, Piano di pubblicazione”, 3, 1967), corista d’una concisa introdu-
zione storica che esamina l’influenza delle vicende politiche della Dominante
sull’evoluzione della sua vita amministrativa; ad essa fa seguito un’accurata pa-
noramica delle fonti edite e dello stato degli studi, mentre un’analitica classifi-
cazione dei fondi archivistici presi in considerazione, corredata da ampie tabelle
sistematiche, costituisce il nucleo fondamentale dell’attento lavoro.
Ben consci della difficoltà di dover costringere in uno schema moderno il
portato d’una evoluzione secolare da questo quasi sempre difforme, soprattutto
a Venezia dove non esistono organi meramente amministrativi (anche quelli
nati per tale specifico compito « tendono infatti ad assumere funzioni norma-
tive e giudiziarie, almeno in prima istanza »), gli autori si sono proposti di
cogliere le competenze più nettamente amministrative di Consigli, magistrature
ed uffici, fornendo per ciascuno gli essenziali ragguagli bibliografici. Una luce
diversa vengono cosi ad assumere alcuni organi, quali ad esempio la Quarantia
Criminal o gli Ambasciatori, sino ad ora visti prevalentemente sotto l’aspetto
giudiziario o politico. Ne risulta un nuovo ed interessante approccio con le ric-
chezze dell’Archivio dei Frari, che, in attesa di poter disporre di almeno qual-
cuno dei volumi previsti, viene a porsi anche come guida e valido ausilio per
gli studiosi.
Franco Mario Colasanti
