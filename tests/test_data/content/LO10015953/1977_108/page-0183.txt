ι88
NOTIZIE
* Un notevole saggio pubblica Franco Della Peruta in "Studi storici”,
n. 2, 1975, pp. 305-339, Per la storia della società lombarda nell’età della re-
staurazione, mettendo a frutto ricerche antiche e recenti e soprattutto facendo
parlare scrittori, agronomi, economisti del primo Ottocento intorno al "tessuto”
della società lombarda, ai caratteri e alle condizioni di esistenza e di lavoro
delle classi popolari in tale società; è chiaro, e lo anticipa l’autore stesso, che
il saggio è una parte di un lavoro più ampio e affronta appunto soltanto al-
cune questioni, lasciando ad altro momento la trattazione di problemi altret-
tanto essenziali alla comprensione dei modi di vita, della mentalità, della si-
tuazione storica ed economica delle classi popolari della Lombardia. [R. G.]
* Dal minuzioso diario del cardinale Pietro La Fontaine, Silvio Tramontin
cerca di ricostruire l’atteggiamento tenuto da Patriarca e cattolici veneziani di
fronte al partito popolare italiano ("Storia Contemporanea", IV, 1973, pp. 521-
565) tra il 1919 e il 1925. L’a. registra la trasformazione subita dalle opinioni
politiche e dalla mentalità stessa del cardinale in tale lasso di tempo, riscon-
trando peraltro un’assoluta aderenza con la linea politica vaticana: dall’ini-
ziale accoglienza, benevola ma prudente (che prevedeva per il nuovo partito
un ruolo di fiancheggiatore dell’Unione Popolare, rigidamente sottomessa alla
gerarchia), e dalla successiva sostanziale accettazione del nuovo partito come
tutore degli interessi politici dei cattolici, al rapporto col fascismo, che vede
la gerarchia locale impegnata nel tentativo di restaurare almeno formalmente
una sorta di "neutralità” con le forze politiche in nome degli interessi religiosi.
[C.F.] *
* Nei primi decenni del secolo XVI si sviluppò a Firenze un acceso di-
battito politico intorno all’assetto costituzionale della città: ad esso appartiene
idealmente La “República de’ Viniziani" di Donato Giannotti ("Storia e poli-
tica", XV, 1976, pp. 1-48), di cui Giorgio Cadoni compie una analisi accurata
e puntuale. All’esame critico dell’opera, terminata nel 1526 ma pubblicata solo
nel 1540, l’a. premette un breve profilo politico e culturale dell’umanista fio-
rentino cercando di precisarne la reale collocazione politica all’interno del
composito fronte anlimediceo. Se infatti la scelta di Venezia quale « invidia-
bile esempio di pacifica e libera convivenza » (p. 3) è sufficiente per collocare
il Giannotti nel campo repubblicano, non si può d’altra parte scordare come
tale modello fosse indifferentemente assunto sia da aristocratici, come Bernardo
Rucellai o Guidantonio Vespucci, che da “democratici” come Savonarola o
Pagantonio Soderini. Ben poco si ricava dalla biografia del Giannotti, poiché
egli sempre evitò di compromettersi politicamente: in ogni modo il Cadoni è
propenso a considerare l’umanista fiorentino come esponente dell’opposizione
aristocratica.
L’opera si sviluppa nella forma classica del dialogo, che si suppone avve-
nuto a Padova, nella casa di Pietro Bembo, tra l’umanista veneziano Gabriele
Trifone e il patrizio Giovanni Borghese. Il risultato è una descrizione minu-
ziosa, « attenta e quasi sempre corretta delle istituzioni politiche di Venezia »
(p. 31). Ma « l’encomiabile diligenza » non è frutto di erudizione, bensì na-
sconde la « dolorosa consapevolezza della drammatica fragilità che insidia le
istituzioni degli stati meglio organizzati » (p. 30) : il Giannotti in altre parole
ricerca nelle istituzioni veneziane uno schema perfetto e prontamente imita-
bile, dove non ci fosse spazio per l’imprevisto e il caso, e che permettesse di
dominare completamente « l’insidiosa realtà politica e sociale » fiorentina.
