158
G. Benzoni
tere non possunt », scriveva, il 23 maggio 1608, il Pignoria all’amico
Gualdo, che assicurerà, il 26 settembre 1614, della sicura ammissione,
senza « difficoltà », a Padova tra gli Stabili (311). La cultura diventa
un valore atemporale universale, meta-storico e meta-politico, che
induce a discorsi, interni ad essa, tra confratelli. L’accademia è la
sede di esangui riti celebratori per intellettuali incapaci di autentica
solitudine; questo di formare una accademia è un bisogno cui non
sfuggono nemmeno i più inclini alla vita appartata; persino la villa
friulana di Ermes di Colloredo conosce le letture di questi a gara
col cugino Ciro di Pers e coll’amico comune Bartolomeo Varisano
Grimaldi (312)!
Si spiega cosi, quanto meno anche cosi, il pullulare, nell’Italia
controriformistica e barocca, d’accademie: la penisola, da questo
punto di vista, pare un impressionante mosaico, centinaia di tasselli,
particolarmente abbondanti nelle terre venete, ne ricoprono i centri
maggiori e minori. Vero pelago paratattico, come navigarvi senza
un bandolo sintattico? E come, dove trovarlo una volta esclusa la
convinzione e/o illusione di derivazione desanctisiana per cui la
stessa postulazione dell’esistenza della nazione permetterebbe - mal-
grado la frammentazione politica - una storia unitaria della sua let-
teratura e cultura in genere e non ricorrendo nemmeno all’antitetica
ottica (che concede, tuttavia, del pari ampie generalizzazioni, sia
pure volutamente decontestualizzate, tipo la supposta linea Folengo-
Gadda)(313), secondo la quale i ritmi delle vicende letterarie e cul-
turali non sono sintonizzabili con quelli della politica e dell’econo-
mia^14)? Fuorviante, d’altro canto, anche nel caso delle accademie,
la rincorsa delle manifestazioni più originali e compiute, inutile
l’elenco indiscriminato. Unico appiglio agglutinante s’è presentata la
considerazione dell’accademia nei suoi rapporti col potere - oggetto,
nel caso della Repubblica, « che gira le sfere politiche con opra d’in-
(311) Lettere d'uomini illustri..., pp. 66-67, 163.
(312) Cfr. P. V. De Vito, Ciro di Pers tra classicismo e barocco, in "Atti
dell’acc. di SS. LL. AA. di Udine", VI s., 4 (1960-63), p. 39.
(313) Cfr., in "La Stampa” del 28 febbraio 1975, la segnalazione di G. Bar-
beri Squarotti dei Romanzieri del Seicento, a c. di M. Capucci, Torino 1975.
(314) (3fr bàrberi Squarotti, Storia, letteratura e letteratura "religiosa”, in
"Rivista di storia e letteratura religiosa”, 5 (1969), pp. 623-634.
