6
L. Pesce
e predicazione, testimonianza di fede e impegno caritativo, peniten-
za comunitaria e personale, istituzione e carisma.
Il presente lavoro s’inserisce in questa tematica; offre allo studioso
un termine di confronto ed apre una pista per ulteriori ricerche. È
frutto, a dire il vero, d’una recente scoperta, del tutto fortuita. In-
fatti, mentre cercavo nuovi dati, in vista d’uno studio sul primo
Quattrocento trevigiano, tra i frammenti del fondo storico ospeda-
liero della città, raccolti dopo il bombardamento del 7 aprile 1944 (2),
mi capitò fra le mani un prezioso fascio di carte. Avevo sott’occhio
— me ne accorsi subito — gli statuti originali, ancora inediti, della
locale scuola dei battuti, risalenti al 1329 (3). Gli studiosi di memorie
trevigiane li consideravano ormai perduti (4); sono invece riemersi,
assai malconci, in verità, ma tali da permettere degli stessi la lettura
completa e quindi la presente edizione.
Si tratta di una delle due copie gemelle descritte da Luigi Sorelli,
già direttore della Biblioteca Civica, nell’inventario del 9 gennaio
1942, compilato al momento di consegna del fondo ospedaliero (s).
Emerge al numero 2 nella lista dei codici statutari. Purtroppo, dopo
il tragico bombardamento che colpi la sezione Archivio della Biblio-
teca, questi furono lacerati, in parte dispersi; il numero 2 fini col
perdere i suoi connotati (G) : fu ridotto ad un mazzo di fogli scuciti,
contorti, in parte mutili, slabbrati al lato inferiore destro e tagliati,
ritengo da scheggia di bomba, al lato superiore sinistro. Fortunata-
mente, come dissi, il testo delle norme statutarie rimase illeso o quasi.
Mancano solo alcune parole, facilmente ricostruibili col sussidio delle
rubriche iniziali, intatte, di pochi frammenti della copia gemella,
(2) Il fondo storico fu trasferito all’Archivio di Stato di Treviso (d’ora in
poi: Arch. St. Tv.) nel 1970, eccetto i frammenti che, raccolti dopo il bombar-
damento e insaccati, vi furono depositati in tempi successivi; vennero posti in
una serie di scatole per opera premurosa del suo direttore reggente dr. F. Zago,
in attesa d’una eventuale identificazione e catalogazione.
(3) G. Biscaro pubblicò solo il proemio e riportò in riassunto una dozzina
di capitoli: cfr. L'ospedale e i suoi benefattori, Treviso 1903, pp. 18, 33-36.
(4) Cfr. G. Netto, Nel '300 a Treviso, Treviso 1976, p. 22 (volume stimo-
lante sotto vari aspetti).
(5) Arch. St. Tv., S. Maria dei battuti, Inventario Sorelli.
(®) Probabilmente anche per l’imperizia di alcuni operai accorsi volonta-
riamente e impegnati nella raccolta del prezioso materiale sparso qua e là, in
seguito al bombardamento.
