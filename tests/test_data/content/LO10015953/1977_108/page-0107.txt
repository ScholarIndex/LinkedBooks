II2
G. Benzoni
uno « scielto numero d’huomini onorati e studiosi, i quali assieme
s’adunano», sovente protetti da qualche santo o dalla Vergine (109),
« sotto la direzione d’un principe temporaneo ch’essi creano, si go-
vernano con regole e statuti, che per lo piu i primi fondatori stabili-
scono, e compariscono a dare pubblico saggio de’ propri talenti sotto
una certa impresa », esprimente, figurativamente e simbolicamen-
te (uo), e, nel caso degli Incogniti veneziani, non senza iniziatiche
raffinatezze allusive^11), «il sentimento comune di tutta la raunan-
za », ulteriormente chiarito da un motto o formato per l’occasione
o tratto da autori classici (11Z). I singoli membri, a loro volta, sono
tenuti a fregiarsi d’un nome e d’un’impresa particolari con relativo
motto - “Incognito” tra gli Occulti bresciani, Agostino Gallo s’era
scelto un aratro in atto di rovesciare il terreno e di trarne tesori illu-
strato dal motto Veteres tellure recludit (113) —, in qualche modo in
« correlazione e somiglianza » con quelli generali (114). Ottimo pre-
(109) Limitatamente ai domini della Repubblica la Madonna protegge i
Riposti di Cologna, gli Sventati di Udine, i Solitari di Gandino, S. Agostino
gli Eccitati di Bergamo, S. Simeone gli Incaloriti di Zara, S. Caterina gli Er-
ranti di Brescia, S. Carlo Borromeo gli Unanimi di Salò e i Sospinti di Crema,
S. Gaetano da Thiene i Concordi di Rovigo, S. Paolo i Filotomi di Verona,
S. Francesco di Sales i Ricovrati di Padova, S. Tommaso d’Aquino, assieme a
S. Antonio da Padova, gli Eccitati di Este, S. Ignazio di Loiola i Suscitati di
Venezia.
(110) Ad esempio gli Sventati udinesi hanno un mulino a vento sperduto
in una valle (cfr. F. D. Ragni, L’antico stemma dell’accademia di Udine, in
"Atti dell’accademia di Udine”, VI s., 2 (1935-36), pp. 69-77).
f111) Cfr. L. Puppi, "Ignoto Deo", in "Arte veneta”, 23 (1969), pp. 169-180.
(112) Il motto degli Inviati di Vicenza è desunto da Ovidio, petrarchesco è
quello degli Elevati padovani, dantesco quello degli Sventati di Udine; a Vir-
gilio ricorrono, per il loro, i Suscitati di Venezia.
(113) Cfr. V. Perroni, Biblioteca bresciana, II, Brescia 1816, p. 89; versi in
onore del Gallo e l’illustrazione della sua impresa in Rime de gli accademici
Occulti con le loro imprese et discorsi, Brescia 1568, lì. 40-44. Si può, altresì,
ricordare che all’impresa non si affidano soltanto lo scopo d’un’adunanza, il
significato d’una vita, ma anche il sapore d’un episodio. Quando Gian Vin-
cenzo Pinelli parte per Padova da Napoli, suscitando perplessità nel padre con-
vinto « potesse acquistare il fine delle scienze » anche rimanendo nella propria
città, riuscì a persuaderlo dell’opportunità del distacco anche coll’impresa idea-
ta per l’occasione : una « luna crescente, col motto Redibo plenior » (S. Am-
mirato, Il Rota overo delle imprese. Dialogo, Firenze 1598, pp. 118-119).
(H4) Particolarmente attenti ad armonizzare il nome individuale con quello
sociale gli Sventati udinesi (cfr. A. Battistella, L’accademia degli Sventati,
in "Atti dell’accademia di Udine”, V s., 7 (1927-28), p. 149), talvolta accen-
