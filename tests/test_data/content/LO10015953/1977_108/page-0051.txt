5°
J. C. Hocquet
III — Discussione: difficoltà di esecuzione delle leggi
La legge, che deferiva al Consiglio dei Dieci ogni pagamento dei
noli di sale, non ha avuto carattere esecutorio. Difatti P8 agosto 1543,
quattro testi furono emessi dal Consiglio e dai suoi Capi e tutti e
quattro provano con evidenza che l’Ufficio del sale non si era pri-
vato del denaro detto « deputato alle navi ».
Secondo il primo, l’Ufficio doveva dare i noli del sale ai parce-
nevoli e quest’ultimi, creditori dei noli, erano debitori della restitu-
tion del denaro havuto de sovention per il fabricar de nave. Il denaro
riscosso dall’Ufficio doveva esser portato alla cassa del Consiglio (12).
Il secondo testo definiva l’Ufficio del sale debitore di 15000 du-
cati per conto de sovention si dà per fabricar delle navi et questo
perché non sono sta fatte tante nave che habbìno levato tanti denari,
che è pervenuto in detto Officio per detto conto. I 15 000 ducati fu-
rono assegnati alla Zecca (13).
Il terzo testo concludeva per maggior chiarezza: i parzenevoli
sono debitori dela restituzion deli danari ano avuto da esso Officio
( = l’Ufficio del sale), e quando è scaduto il rimborso, i parcenevoli
restituiscono il prestito all’Ufficio. Dopodiché il depositario dell’Uf-
ficio era invitato a portare il denaro al Camerlengo del Consiglio;
quest’ultimo aveva l’incarico di trasferirlo alla Zecca (14).
Il quarto testo segnalava che l’Ufficio del sale aveva sborsato una
grande quantità di denari per la sovvenzione, ma moki beneficiari
avevano oltrepassato la scadenza del rimborso. Tutti i debitori, in
tal caso, avevano tutto il mese d’agosto per liberarsi del loro debito
e restituire, in contanti, all’Ufficio il denaro dovutogli (15).
Nel 1559, il Senato confermava l’inesecuzione delle leggi degli
anni 1519 e 1533, la permanenza, cioè, della spartizione dei compiti
tra le due magistrature, Consiglio dei Dieci e Provveditori al Sai:
tutti coloro che non avevano ultimato la costruzione delle navi nei
tempi siano astretti a restituir tutto Ί denaro che havessero scosso per
(12) ASV, Provveditori al sai, Rubricario 7a, c. I52r.
(13) Ibidem, c. i52r (cfr. Collegio del sal, reg. 13a, c. 84v).
(14) ASV, Consiglio dei Dieci, Mandati dei Capi dei X ai Camerlenghi,
1543_I553> c· 2V-
(15) Ibidem, c. 3r.
