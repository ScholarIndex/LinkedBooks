LA CULTURA URBANA NELLA SOCIETÀ VENETA
93
tori di lunari e pronostici conditi di suggerimenti sui « tempi da so-
menar », calchi, più o meno abili e tutt’altro che ingenui, delle preoc-
cupazioni e delle espressioni contadine^). Frutto di falsa coscienza
sono inoltre i testi (scritti, vai la pena ribadirlo, da cittadini per cit-
tadini; qual’è il villano che sappia leggere?) nei quali è più evidente
lo sforzo di convincersi e di convincere che la situazione contadina
è, in fin dei conti, la più fortunata. Beati i villici che non hanno
brighe! quanto più sereno il topo di campagna di quello di città! (25)
com’è bello accontentarsi di cibi semplici, che sono poi i più sani, e
poter esclamare, col Magagnò (letterato travestito in panni rustici)
«... nu quando a g’haemo / na polenta, a sguazemo » ! (26). La
preoccupazione dominante è che il « villano » resti al suo posto e ne
sia pago. Il cambiamento non gli si addice: Bertoldo, suo malgrado
introdotto ai cibi delicati, muore tra « aspri duoli » ; questo per averlo
sottratto alle amate "rape” e ai cari "fagiuoli".
(24) Cfr. E. Lovarini, Studi sul Ruzzante e la letteratura pavana, a c. di
■ G. F. Folena, Padova 1965, pp. 435-463.
(25) Chiarissimo Alberto Carrara, « soggetto del pari illustre per lettere
e per maneggi politici » (cfr. G. Fantuzzi, Notizie degli scrittori bolognesi, III,
Bologna 1783, pp. 101-107), negli Insegnamenti del vivere ... a Massimo suo
nipote, Bologna 1672 : « scioccamente » l’asino si lamenta delle « fatiche » e
«battiture» invidiando il « nobil destriero»; se è vero che quest’ultimo è
« colmo ... di gran beni », è altrettanto vero che grava su di lui la minaccia
del « militar impiego ». E la favola, che pure il Caprara racconta, del « topo
domestico e di campagna » va nella stessa direzione.
(26) Cit. in R. Viola, Due saggi di letteratura pavana ..., Padova 1949, p. 26.
L’esaltazione della polenta (alimento tradizionale antichissimo, ché non va
dimenticata la polenta antecedente al mais, fatta con altre farine, su cui cfr.
L. Messedaglia, Vita e costume della Rinascenza in Merlin Cocai, Padova 1974,
pp. 117-134) - metafora bianca o gialla delle beatitudini della vita semplice -
diventa un vero topos della letteratura vernacola veneta otto-novecentesca. E,
confidando nella vittoria dell’Asse, proprio mentre si stava consumando la tra-
gedia della Iulia, una gentildonna friulana esortava la donna della sua terra,
meritevole d’averne tramandato l’uso « attraverso i secoli », ad « esserne fiera »,
ad « avere il culto di questo compito », quello della sua cottura. « Sia alto in
lei, ora più che mai, l’amore per la vita semplice, che darà la possibilità di
vincere nell’avversità ... Sia il focolare un faro ... Si senta la donna anello
indistruttibile di quella immensa catena che unisce il passato all’avvenire ... E
la fumante polenta riapparirà sul desco più apprezzata, più regina, per chi ne
fu privo » - la nobildonna sta pensando agli alpini in Russia e Albania - « per
chi seppe con fede attendere » (G. Perusini Antonini, Polenta pasticciata, in
“Ce fastu?", 18 (1942), p. 59). Ai reduci dunque, purché vittoriosi, tonnellate
di polenta ammanite da operose schiere di angeli del focolare!
