164
RASSEGNA BIBLIOGRAFICA
rum debeatis. Et ego Marcus predictus pono personam meam et teneor me
bene et Iegaliter cum dictis ducatis quinqueginta in mea statione exercere et
cum ipsis trafficare in emendo et vendendo et baratando cartas caprinas, pecu-
dinas et bombicinas et omnia facere et fideliter operari circa artem predictam
prout et sicut michi melius et utilius pro utilitate dicte compagnie videbitur »,
ecc.
I documenti confermano inoltre dati già parzialmente noti o ne forni-
scono di nuovi relativi a personaggi che interessano la storia delPistruzione,
della medicina o la storia politica (cfr. pp. x-xi).
II secondo protocollo contiene invece solo testamenti, conformemente alla
consuetudine veneziana di registrare i testamenti in un protocollo diverso da
quello contenente le imbreviature di tutti gli altri atti. Si tratta di tredici
testamenti, il cui interesse è quello solito di questo tipo di documenti; quello
che vogliamo invece sottolineare è che molti di questi testi, pur essendo scritti
in latino, riportano al loro interno cedole testamentarie particolarmente lunghe,
in volgare: alla fine del Trecento un brano in volgare veneziano non è certo
una rarità, ma abbiamo motivo di ritenere che uno studio attento dei testi qui
editi contribuirebbe notevolmente alla conoscenza del dialetto veneziano di
questo periodo.
Gli indici dei nomi di persona e luogo e delle magistrature ed uffici civili,
della gerarchia e dignità ecclesiastiche e loro titolari, ampi e precisi - com’è
nell’uso della "Collezione” - sono ulteriore conferma dell’utilità e dell’interesse
del volume.
Paolo Zolli
Dispatches with Related Documents of Milanese Ambassadors in France and
Burgundy, ¡450-1483, a cura di Paul M. Kendall e Vincent Ilardi,
voi. I 1450-1460, Ohio University Press, Athens Ohio 1970; vol. II 1460-
1461, Idem 1971.
Benché non si tratti di un’edizione di fonti riguardanti direttamente la
storia veneta, mi è sembrato opportuno recensire questo primo risultato delle
fatiche pluriennali dell’Ilardi e del Kendall per due motivi. Prima di tutto
perché il periodo coperto da questi dispacci è di sommo interesse anche per
la storia veneta, avendo Venezia esercitato un ruolo importante nell’età del
cosiddetto equilibrio e avendo essa avuto relazioni non effimere con Milano.
In secondo luogo, ma non secondariamente, perché si tratta di un lavoro ve-
ramente esemplare per la cura con cui è stato condotto, per l’ampiezza delle
ricerche preparatorie e per lo scrupolo della trascrizione (talvolta persino ec-
cessivo).
Questi due volumi sono i primi di una serie di dieci: tanti ne prevede
infatti il piano generale dell’opera in modo da coprire il periodo che va dalla
presa del potere da parte di Francesco Sforza e dalla quasi contemporanea
conclusione della guerra dei Cento Anni sino alla morte di Luigi XI. Il pe-
riodo, per intenderci, che vede la Francia ritornare nell’arengo delle grandi
potenze, la formazione del sistema dell’equilibrio in Italia e le sue continue
crisi, nonché la formazione di quella tecnica dei contrappesi che sarà una
delle caratteristiche fondamentali della politica internazionale nell’Europa
della seconda metà del XV e della prima metà del XVI secolo. Quando il
piano dell’opera sarà realizzato, avremo un'imponente massa di documenti
