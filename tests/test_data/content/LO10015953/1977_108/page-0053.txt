52
]. C. Hocquet
il rispetto dei suoi ordini da parte dell’Ufficio del sale, introduceva
la Zecca, il tesoro pubblico, nel giro dei pagamenti del sale.
L’esistenza di libri simili al nostro registro "Creditorum condu-
centium sale Cypro”, tenuti però dall’Ufficio del sale, è ben docu-
mentata, da varie fonti. Ad esempio, il "Giornale Priuli” ci dà l’in-
formazione: he stato jacto debitor il qd miss er nostro padre in li
libri de questo officio de l. iq, ig, g, 6 per uno conto de danari dal
sai, come apar in libro de le nave D a carta 86 (21). Sappiamo dalla
contabilità degli eredi di Zuan Pisani dal Banco che il libro "D”
registrava gli arrivi di navi caricate di sale fino all’anno 1496 (22).
Quando il libro “D” fu chiuso, ne fu aperto un altro, segnalato “E”,
del quale conosciamo l’esistenza almeno per gli anni 1498-1506 (23).
Negli anni 1507-1508 era tenuto il libro “F” (24). Nessuno di questi
libri è sopravvissuto fino ai giorni nostri.
L’Ufficio del sale, dunque, costretto dal Maggior Consiglio, dalla
fine del Duecento, a pagare i mercanti secondo l’ordine di arrivo
delle navi di sale, teneva registri chiamati "libri delle navi” (2S). Su
questi libri erano indicati il giorno di arrivo e di scarico del sale, il
nome della nave e del suo patrone, la quantità di sale e la somma
dovuta, il nome dell’ultima nave giunta nel porto con del sale, al fine
di stabilire l’ordine dei pagamenti.
Conclusione
Propongo una soluzione: nell’incoraggiare i Veneziani a farsi,
come una volta, costruttori di navi, per ritrovare l’antica prosperità,
il Consiglio dei Dieci aveva deciso di attribuire prestiti ai candidati
alla costruzione navale. Questi prestiti dovevano essere rimborsati
coi noli del trasporto del sale di Cipro. Il controllo dell’uso dei pre-
(21) Biblioteca del Museo Correr, Venezia, Manoscritti Tron-Donà, C. 912/2,
Giornale Priuli, c. CVIIII (5 luglio 1524).
(22) ASV, Archivio Grimani-Barbarìgo, B. 47, n° 19, c. 17.
(23) Ibidem.
(24) ASV, Procuratori di San Marco, Ultra, B. 142 (commissaria P. Pesaro),
quad. 3, c. 23, settembre 1529.
(25) ASV, Maggior Consiglio, Spiritus, c. 98, s. d. (1298?), 19 giugno: et
qui primo adducit salem primo accipiat solutionem et qui secondo secondo
et sic per ordine.
