LA CULTURA URBANA NELLA SOCIETÀ VENETA
95
chevole condiscendenza elargita dall’alto sino ad obliterarsi nel mi-
metismo più ipocrita. Non risolto rapporto colla campagna, in con-
clusione; donde l’esistere, anche in terra veneta, di un’intellettualità
non priva d’astrattezza, scissa da una realtà economica nella quale
l’agricoltura è sempre più predominante.
* # #
Urbana d’ottica, urbana topograficamente la cultura veneta gra-
vita essenzialmente sull’asse Venezia-Padova, di gran lunga le più
popolate e ricche d’istituzioni atte a promuovere attività intellettuali,
a fornire a queste supporto e intelaiatura; e in quello ha la sua co-
lonna vertebrale. Centri di cultura cittadina, luoghi d’elaborazione e
trasmissione sono anzitutto le scuole pubbliche e private, da quelle
modestissime d’Ambrogio Morelli, lo zio del Sarpi, e del Cafaro a
Venezia (32), a quella udinese ove s’apprendevano gli instituta iu-
ris (3:i); le tipografie colla loro schiera di incisori e creatori di carat-
teri, traduttori, consulenti, revisori e manipolatori di testi e curatori
d’edizioni ora pieni di scrupoli filologici ora disposti alle più mici-
diali raffazzonature; certi conventi - quello di S. Giustina a Padova,
di S. Giorgio Maggiore e di S. Francesco della Vigna a Venezia -
con una secolare tradizione di studi alle spalle, con ragguardevoli
biblioteche (34) e con insegnamenti teologici e filosofici di un qualche
prestigio; alcune chiese, anche, per le prediche ivi tenute, specie in
periodo quaresimale, da oratori sacri di grido; né la storia della mu-
sica può prescindere dalle cappelle musicali delle cattedrali (3S). No-
tevole inoltre l’influenza esercitata dal sorgere e consolidarsi dei se-
f2) Cfr. G. Getto, Paolo Sarpi, Firenze 19672, pp. 55-56, e D. B., XVI,
P· 24°-
(33) Cfr. G. Occioni-Bonaffons, La scuola d’ “Instituta iuris” fondata in
Udine nel secolo XV, in Prose e versi, per nozze Schiavi-Bressanutti, Udine
1884, pp. 7-33. Sulla situazione scolastica udinese cfr. V. Marchesi, Le scuole di
Udine nei secoli XVI e XVII, in "Annali del r. ist. tecnico di Udine Antonio
Zanon”, II s., 8 (1890), pp. 1-18.
(34) Sul problema delle « purgazioni » imposte dall’indice dei libri proibiti
del 1596 e sulle direttive romane attribuibili al veneziano card. Agostino Valier
cfr. R. De Maio, Riforma e miti nella Chiesa del Cinquecento, Napoli 1973,
pp· 367-370· . , . .
(35) Si veda, ad esempio, A. Gaberlotto, Un capitolo di storta musicale
presso la cattedrale padovana nel ’600, in "Atti e mem. dell’acc. patavina di
SS. LL. AA.”, n. s., 63 (1950-51), pp. 149-153.
