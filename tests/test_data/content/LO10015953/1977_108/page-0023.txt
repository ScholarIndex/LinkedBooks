22
L. Pesce
norme sono del primo ’300; qua e là è evidente l’aggiunta posteriore
(ad esèmpio al numero 12 tra i santi locali è incluso S. Bernardino,
canonizzato nel 1450). Il proemio è identico a quello di Belluno, ma
anche le norme relative al canto, al giuoco, ai conversi e alle con-
verse risultano analoghe. I battuti di Ceneda, a due passi da Serra-
valle, ebbero anch’essi i loro statuti nel 1313: emergono in un codi-
cetto del primo ’400, in lingua volgare (72), e traducono, qua e là
sunteggiando, il testo latino della pieve vicina, forse anteriore di
qualche mese. Il proemio quindi e le norme riecheggiano gli statuti
di Belluno e perciò, a mio giudizio, quelli di Treviso. Ora la conver-
genza di tante norme e l’identità, in parecchi casi, della formula-
zione entro l’ambito della "Marca gioiosa”, quindi l’evidente deri-
vazione, fa pensare non solo all’influsso dei francescani di estrazione
trevigiana, come dissi, ma anche al "buon Gherardo", che da Tre-
viso estendeva la sua autorità su Feltre, Belluno, Serravalle e Ce-
neda (73), che quindi poteva facilitare il cammino degli statuti tre-
vigiani verso quei centri. È vero che tutti si rifanno alla memoria
d’un vescovo, ma l’approvazione del prelato, necessaria in ambito
ecclesiale, non di rado seguiva l’impulso del signore.
Le scuole delle città vicine all’inizio del ’300 avevano certamente
i loro statuti. Cercando di accostare gli uni agli altri, il discorso si
fa complesso; lascio ad altri o ad altro tempo l’esame approfondito.
Osservo solo che a Venezia i verberati si sono dati delle norme sta-
tutarie - i primi in Italia, a quanto pare - fin dal 1260 (Sancta Ma-
ria de caritate) e 1261 (Sancta Maria de misericordia), senza però
assumere alcuna gestione ospedaliera. L’edizione delle relative "ma-
riegole”, che si spera prossima, certamente porterà nuova luce anche
sul problema di eventuali influssi o filiazioni (7i). Fin d’ora posso
dire che il proemio dello statuto della prima scuola non ha nulla in
comune con quello degli statuti trevigiani (7S).
(72) Bibl. del Civico Museo Correr di Venezia, Mariegole, ms. IV, 29.
(73) Cfr. PicoTTi, I Caminesi, p. 84; J. Riedmann, Camino (Gerardo da),
in Dizionario biografico degli Italiani, 17, Roma 1974, pp. 245-249.
(74) L’attesa edizione sarà a cura di Lia Sbriziolo, alla cui cortesia devo
la diretta visione del proemio dei due statuti suaccennati.
(75) Delle altre antiche "mariegole” di battuti veneziani (S. Teodoro,
S. Giovanni Evangelista) vedi la descrizione in Sbriziolo, Le confraternite
veneziane, pp. 53, 59.
