LA SCUOLA DI S. MARIA DEI BATTUTI
*9
ne fosse alcuna. Effettivamente i primi "roduli” dei battuti trevi-
giani risalgono al 1323-24, ma non sono matricole vere e proprie; si
tratta di elenchi parziali di soci morosi, non ancora in regola colle
quote da versare al massaro; sono però cosi ordinati in gruppi di
lettere alfabetiche da lasciar supporre una lista completa. I pochi
dati rimasti, comunque, sono eloquenti: cosi la pergamena 15.454
del fondo storico ospedaliero che risale al 1323, riporta sotto le let-
tere N-P una trentina di nomi « de illis qui debent solvere lumina-
riam sibi impositam in presenti anno»(55); la pergamena 16.800,
del 1324, presenta alcuni iscritti sotto le lettere V-Z(56); la perga-
mena 7853, del 1328, offre una cinquantina di nomi, sotto le lettere
A-D, « quorumdam ex fratribus scole... qui debent solvere infra-
scriptas quantitates...» (57); altre due pergamene del 1330, nume-
rate 14.210 e 9038, rispettivamente sotto le lettere A-D e R-Z, ripor-
tano un centinaio d’iscritti « qui non solverunt » (5S). Ora il numero
di tanti morosi, reperibili anche nei ''roduli” successivi (so), fa pen-
sare a certa negligenza o anche alla difficoltà di trovare moneta
spicciola (60), ma non dà la reale consistenza della scuola. Le liste
però, per quanto parziali, rivelano il tessuto sociale della confrater-
nita; vi si trovano persone d’ogni ceto: nobili, professionisti, eccle-
siastici, artigiani, commercianti. Osservo che queste due ultime ca-
tegorie sono le piu rappresentate e formano l’ossatura, per cosi dire,
della scuola (6l).
(55) Arch. St..Tv., S. Maria dei battuti, Pergamene, al numero. La perga-
mena citata è parzialmente guasta e rende impossibile la lettura di alcuni
nomi.
(56) È in parte guasta; pochi nomi sono leggibili.
(57) Fra i ritardatari rilevo i nomi di un nobile, un canonico, due presbi-
teri, un chierico e parecchi “artifices”.
(58) Vi sono alcuni nobili, sacerdoti, notai, grossi borghesi (lanari), ma
anche un "Simeon de Hernaldis pictor”, un “Thomasius pictor”, un “Tura iocu-
lator curie militum". Abitualmente la quota da versare era di 40 denari piccoli.
(59) Cfr. Netto, Nel '300 a Treviso, pp. 226-233.
(6°) Non si potrebbe pensare a povertà, data la qualità delle persone (vedi
note precedenti 57, 58).
(61) Lo stesso tessuto socio-economico è reperibile in altre scuole di bat-
tuti : cfr. Scaramucci, Considerazioni su statuti, p. 164. Ovviamente non ha
senso parlare di "turba sottoproletaria del 1260” a Treviso, la quale nel giro
di 60 anni o poco più si sarebbe composta in "società benestante" (cfr. G. Ster-
mini, U ospedale dei battuti in Treviso, in Atti del primo congresso italiano di
storia ospedaliera, Reggio Emilia 1957, p. 717).
