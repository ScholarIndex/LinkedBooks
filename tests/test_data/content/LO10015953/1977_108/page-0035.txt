34
L. Pesce
XVIIII. De eundo ad fratrem mortuum dicte scole.
Item quod quando aliquis fratrum huius scole moriretur, gastaldiones
et decani ad ipsum accedere teneantur et de fratribus convocare ad ipsum
lavandum et aptandum si fuerit opportunum; fratres etiam huius scole
qui sciverint et poterint vel vocati fuerint vel citati per decanos aut sono
campane ad exequias et sepulturam dicti fratris defuncti, venire debeant
et penitus interesse, nisi iusto excusentur impedimento, et hoc sub pena
sex denariorum parvorum pro quolibet et qualibet vice; quos denarios
teneantur solvere massario dicte scole infra XV dies postquam massarius
vel decani ab eo petierint, sub pena XII denariorum parvorum. Et si de
bonis defuncti non possint fieri expense sue sepulture, fiant de bonis
comunibus dicte scole, inspecta prout convenit negocii qualitate. Et quod
decani ipsius scole teneantur dictam penam exigere a non sic, ut dictum
est, venientibus tociens quociens contrafecerint et eos manifestare mas-
sario ipsius scole, habituri pro suo labore terciam partem eius quod exi-
geretur occasione predicta.
XX. De missa celebranda pro fratre mortuo tempore quo moritur.
Item quod pro quolibet fratre dicte scole quando moritur, illo tem-
pore cantetur una missa de mortuis pro anima sua in ecclesia maiori
Sancti Petri, pro qua massarius dicte scole det et solvat de bonis scole
XIII denarios parvos presbitero qui iverit cum processione ad funus dicti
defuncti et pro una candella per ipsum sacerdotem ad ipsam missam ac-
cendenda; ad quam missam fratres huius scole qui voluerint et poterint,
veniant in nomine Iesu Christi.
XXI. De missa celebranda |f.6l'| pro mortuis dicte scole pro quolibet die
lune.
Item quod in quolibet die lune pro fratribus defunctis huius scole
celebretur una missa de mortuis in ecclesia maiori Sancti Petri. Et quod
massarius dicte scole teneatur dare XIII denarios parvos presbitero, qui
dominico die precedenti iverit cum processione, pro dicta missa et una
candella per ipsum presbiterum ad ipsam missam accendenda; ad quam
missam gastaldiones, massarius et decani huius scole ire teneantur, nisi
iusto impedimento excusentur et nisi habuerint licentiam a gastaldionibus
qui dictam missam faciunt celebrari. Et etiam ad hanc missam fratres
huius scole qui voluerint et poterint, conveniant in nomine Iesu Christi.
XXII. De palio, candelotis et linteaminibus habendis pro mortuis scole.
Item quod ad expensas huius scole fiant duo cerei de sex libris cere
pro quolibet qui portentur accensi ad sepulturam cuiuslibet fratris dicte
scole defuncti quando sepelietur. Et quod fiant tot candelloti seu cirioti
quot sunt necessarii ad hoc ut unusquisque fratrum dicte scole (a), quan-
(a) scole in margine, a destra, di mano coeva
