ιι6
G. Benzoni
seppe Gazzola, veronese, medico cesareo, autore dell’operetta II mon-
do ingannato da’ falsi medici, apparsa postuma a Praga nel 1716,
assai polemica coi medici concittadini paghi di leggere i testi antichi
e restii alla pratica sperimentazione (135). Tuttavia non si consuma,
nelle aule delle accademie venete, nessuna avventura decisiva del
pensiero, non vi si vive il travagliato e laborioso passaggio dal geo-
centrismo all’eliocentrismo, non vi si costruisce l’immagine del mon-
do come macchina, non vi si sgretola l’idea antropomorfica dell’uni-
verso, non vi risuonano, imperiose, l’esigenza di radicali mutamenti
concettuali, la necessità d’un drastico rinnovamento dei quadri men-
tali. Gli echi della rivoluzione scientifica, il delinearsi della nuova
cultura propria dell’ « intellettuale scientifico » (13G) è inutile cercarli
nei sodalizi sopra richiamati; semmai, al di fuori di quelli, bisogna
riandare a Sarpi e alla sua « cabala ». Nessuna accademia veneta è
posseduta dal rigore esclusivo dei Lincei, dall’appassionato sperimen-
talismo medico-naturalistico del Cimento, dalla coraggiosa volontà
di non conformistica comprensione degli Investiganti. Percepibile, al
piu, nelle prose letterarie o storiche di qualche accademico, qua e là
maculate di sussiegosa terminologia scientifica, un’adesione, esterna
e sin inconsapevole, a quel vasto processo di sommovimento intellet-
tuale; e, laddove l’incognito Maiolino Bisaccioni paragona l’opera
dello storico a quella dell’anatomista, si sente, oltre e al di là del-
(135) Cfr. G. Maugain, Etude sur l’évolution intellectuelle de l’Italie de
i6^y à 1J50 environ, Paris 1909, p. 68. Edita anche a Venezia nello stesso
anno, l’opera del Gazzola (sul quale cfr. J. Niceron, Mémoires pour servir à
l’histoire des hommes illustres..., IX, Paris 1729, pp. 262-266), ristampata due
volte a Trento (cfr. G. B. Giuliari, La biblioteca veronese. Lettera all’illustris-
simo Ottavio di Canossa . . . podestà, Verona 1858, p. 19, ove l’autore è erro-
neamente chiamato « Andrea »), ebbe immediata replica da parte di Giacomo
Pilarino colla sua La medicina difesa ovvero riflessi di disinganno ..., Vene-
zia 1717. Del Gazzola si ricorda anche l’Origine preservativo e rimedio del
corrente contagio pestilenziale del bue, in cui esclude risolutamente l’ipotesi
superstiziosa attribuente l’epidemia agli astri, scettico peraltro sul ricorso al
microscopio per « ispiar le mete ove confina l’invisibile » malefico « bovicida »
(cit. in G. Getto, La prosa scientifica dell’età barocca, Torino 1968, pp. 19-20).
(136) si rinvia a L. S. Feuer, L’intellettuale scientifico. Origini psicologiche
e sociologiche della scienza moderna, Bologna 1969, trad, it., il quale insiste
sulle motivazioni e concezioni edonistico-utilitaristiche degli scienziati del
sec. XVII e ravvisa nell’etica « edonistico-libertaria » una componente essen-
ziale del movimento scientifico inglese del ’600.
