I52
G. Benzoni
spiro internazionale dei tentati collegamenti coi dotti di tutta Europa.
Disegno troppo ambizioso persino per un « principe grande ». Lo
scacco del suo fondatore, quel Federigo Badoer di cui l’Aretino am-
mirava la « dottrina » (293) e che il Doni diceva « magnifico » (294 295),
è un severo ammonimento per ogni riemergente illusione in una
cultura capace non solo di conferire un’armonia interiore a chi la
professa, ma altresì di proiettarla all’esterno, fiduciosa nel fatto che
la comprensione totalizzante del mondo è, anche, ipotesi d’una sua
riconfigurazione. Non si tenterà più a Venezia qualcosa di simile.
Ne è solo una opaca reviviscenza l’accademia Veneziana Seconda
che si spegne, all’inizio del ’600, senza lasciare nulla di valido, mal-
grado l’iniziale pretesa di un esclusivo studium sapientiae valorizzan-
te ogni intellectiva facultas, abbracciante ogni disciplina. Intenzioni
del genere mancano nell’accademia veneta più importante, quella
degli Incogniti (29s), la più singolare e rappresentativa accolita di
«belli ingegni» dell’Italia barocca: la letteratura dev’essere diver-
tente, scherzo e bizzaria, anche irriverente, ma mai seriamente dissa-
crante; l’utopia, se c’è, rimane evasione deresponsabilizzata, non ha
l’autorità del caso limite delle aspirazioni umane, non è avvio ad una
strategia volta all’avvenire. Assenti nel loro fondatore, Giovan Fran-
cesco Loredan, una positiva valutazione della cultura, la convinzione
ch’essa costituisca un valore autonomo e, insieme, uno strumento
per agire sull’esistente, modificandolo : « non può innalzare il volo
chi è trattenuto dal peso della povertà » (296) gli insegna la biografia
(293) ji prìm0 libro ¿elle lettere, a c. di F. Nicolini, Bari 1913, p. 353.
(294) Qp cif ' I; p 68 Magnificenza, quella del Badoer, del tutto priva di
solido retroterra, di fatto megalomane; giustamente si è parlato di « vaneggia-
menti » (C. Dionisotti, Lepanto nella cultura italiana del tempo, in 11 Medi-
terraneo nella seconda metà del '500 alla luce di Lepanto, a c. di G. Benzoni,
Firenze 1974, p. 140).
(295) ¿fr G. Spini, Ricerca dei libertini. La teoria dell’impostura delle reli-
gioni nel Seicento italiano, Roma 1950, pp. 137-186 e I. Mattozzi, Nota su
Giovan Francesco Loredan, Urbino 1966 (estr. da "Studi urbinati”, n. s. Β, 2
(1966)). Utile la rapida puntualizzazione in P. Renucci, La cultura, in Storia
d’Italia, Il (= Dalla caduta dell’impero romano al secolo XVII), Torino 1974,
pp. 1394-1399, che insiste sulla funzione pionieristica della accademia nel lan-
cio della voga del romanzo in prosa.
(296) Git. in C. Varese, Teatro, prosa, poesia, in Storia della letteratura
italiana, a c. di E. Cecchi e N. Sapegno, V (=11 Seicento), Milano 1967,
pp. 765-766.
