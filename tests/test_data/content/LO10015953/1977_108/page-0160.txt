RASSEGNA BIBLIOGRAFICA
165
che ci permetterà di ricostruire in tutta la sua complessità la rete di rapporti
in cui sono avvolti gli stati europei, il che ci consentirà con ogni probabilità
di cogliere il senso ed il funzionamento di alcune strutture di cui oggi vedia-
mo solo alcuni aspetti limitati, come, ad esempio, quella rappresentata dal
"sistema degli stati italiani"’, di cui potremo afferrare assai meglio le connes-
sioni col resto d’Europa.
Il primo volume che copre il periodo novembre 1451-aprile 1460 è costi-
tuito dai dispacci di Angelo Acciaiuoli, Tommaso Moroni, Tommaso Tebaldi
ed altri agenti al servizio dello Sforza. I dispacci e le istruzioni si riferiscono
alle ultime lotte degli stati italiani per la supremazia, alla stipulazione della
pace di Lodi e della Lega italica con i conseguenti tentativi di instaurare un
equilibrio nella Penisola, al problema del riconoscimento internazionale dello
Sforza, reso difficile dalle aspirazioni orleaniste su Milano, a quello di Genova,
alla crescente pressione francese sugli stati italiani, alle prime crisi all’interno
di quel sistema dell’equilibrio che la lega presumeva di garantire, all’inva-
sione angioina dell’Italia meridionale. In appendice il mattato tra Francia,
Milano e Firenze del 21 febbraio 1452 e quello tra Renato d’Angiò e Firenze
dell’il aprile 1453.
Il secondo volume si riferisce al periodo agosto 1460 - luglio 1461 e contie-
ne materiale riguardante la stipulazione del trattato di Genappe tra il Delfino
e Francesco Sforza, nonché le relazioni fra lo stesso Sforza, il Delfino, la Bor-
gogna e la fazione degli York, relazioni che miravano a costituire un fronte
atto a bilanciare la minaccia espansionistica francese impersonata da Carlo VII.
I dispacci dell’inviato milanese, Prospero Schiaffino, sono molto interessanti
per le informazioni che ci danno sulla politica personale del Delfino, sui suoi
rapporti con il duca di Borgogna e col padre, sulla vita di corte. Ai dispacci
di Prospero si affiancano quelli di Francesco Coppini, vescovo di Terni, il
quale, dopo essere stato agente del papa in Inghilterra, lavorò per un certo
tempo in Borgogna per conto dello Sforza. Il volume è completato da quattro
documenti: il progetto di alleanza tra il Delfino e lo Sforza, il testo del trat-
tato di Genappe e le due ratifiche dello stesso da parte dello Sforza. La rac-
colta si conclude opportunamente col luglio del 1461, in quanto, con la morte
di Carlo VII, il Delfino diviene re (Luigi XI) e pertanto viene meno una
delle componenti del fronte antifrancese.
Nei due volumi ogni documento è accompagnato dalla traduzione inglese
a fronte e da utili note storiche. Due ottime introduzioni guidano il lettore
alla comprensione degli avvenimenti. Una prefazione in testa al primo volu-
me fornisce le informazioni di carattere generale sulla diplomazia sforzesca
e sugli archivi che ne contengono la documentazione.
La trascrizione dei testi è molto accurata; di fronte ai grossi problemi che
essa, come sempre accade in lavori del genere, poneva, i curatori hanno se-
guito criteri generalmente accettabili : hanno, ad esempio, ridotto 7 a i e la u
consonantica a v. Il resto è stato conservato. I punti illeggibili anche con l’au-
silio della luce ultravioletta sono stati indicati con una serie di puntini rac-
chiusi fra parentesi quadre, dando ai puntini la stessa estensione delle parole
scomparse; gli spazi bianchi sono stati contrassegnati da asterischi delimitati
da parentesi quadre. Le parole di incerta lettura sono state contraddistinte da
un punto di domanda sempre entro parentesi quadre. Pure tra parentesi qua-
dre è stato posto un sic ogniqualvolta un termine raro o strano avrebbe po-
tuto essere scambiato dal lettore per un errore di trascrizione o di stampa. A
