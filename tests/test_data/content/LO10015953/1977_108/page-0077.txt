POSTILLA
SU ALCUNI REGISTRI
DEL CONSIGLIO DI DIECI
Sono grata al prof. Jean Claude Hocquet per avermi offerto lo
spunto a chiarire qualche dettaglio nell’archivio del Consiglio di
Dieci, al di là delle serie principali bisognoso di una revisione che
ne colga la struttura originaria, alterata da parziali rimaneggiamenti
ottocenteschi; necessità specialmente avvertita a riguardo del mate-
riale di pertinenza degli organi interni al Consiglio, Capi e Camer-
lengo, e attinente alle loro relazioni reciproche, non sempre esatta-
mente descritto nell’opera del Da Mosto (a). Nella fase preparatoria
della voce veneziana nella Guida Generale degli Archivi di Stato (2)
ho potuto recentemente arrecare solo qualche contributo alla miglior
identificazione dei carteggi, lasciando ad altri, o a più tranquilla oc-
casione, l’impresa di riordinare totalmente il fondo e completarne
l’inventario; ritengo tuttavia di aver definito con sufficiente sicurezza
il gruppo dei Mandati.
Concordo anzitutto con il prof. Hocquet quanto all’appartenenza
ai Capi, anziché al Camerlengo, del registro qui edito, la cui collo-
cazione archivistica è stata di conseguenza modificata in ASV, C.C.X.,
Creditorum conducentium sale Cypro (sottinteso Liber) (3). Accenno
ora alle altre due seriette da lui ricordate che, salvo nuovi ritrova-
ci A. Da Mosto, L’Archivio di Stato di Venezia. Indice generale, storico,
descrittivo ed analitico, vol. I, Roma 1937, pp. 55-60.
(2) In preparazione a cura del Ministero per i Beni Culturali e Ambientali,
Ufficio Centrale per i Beni Archivistici.
(3) Il pezzo non è espressamente nominato del Da Mosto, op. cit.
