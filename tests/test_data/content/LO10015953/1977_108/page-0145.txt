150
G. Benzoni
so e duro piego della servitù de’ principi », si sente felice tra P « ono-
rata compagnia » dei « nobilissimi spiriti » dell’accademia della Fa-
ma, al punto da voler « finir » i suoi giorni a Venezia (Z83). Va ag-
giunto che l’antitesi con la corte vale per Venezia in quanto tale,
considerata un’oasi di libertà intellettuale anche nel ’600; Giovan
Francesco Loredan insiste sugli umilianti pedaggi morali imposti
dalla corte — ove è inoltre sicuro « un gran naufragio », essendo essa
« un mare dove naufragano robbe, vita, anima e riputazione » - allo
scrittore, mentre nella città lagunare non c’è letterato che non abbia
certezza di conseguirvi almeno un « picciolo acquisto » (z84). Di ri-
flesso, sia pure con accenti meno vibranti, è esaltata Padova come città
generosa e libera. Anche se Venezia è una repubblica e manca d’un
accentrante palazzo principesco cui far riferimento, non per questo
si attenua nelle accademie venete il confronto con la corte, ora pole-
mico (e allora si insiste sulla libertà cordialità e schiettezza di rap-
porti), ora analogico-mimetico. Ravvisabile quest’ultimo nell’archi-
tettura dei sodalizi delineata dagli statuti prevedenti, come minimo,
il principe o presidente, un certo numero di consiglieri, il segretario,
i censori, i cerimonieri, il tesoriere o cassiere; e nello stesso linguag-
gio, spia di una nostalgia della politica cui rinviano termini quali
« maneggio » e « negotio » continuamente ricorrenti nelle corrispon-
denze accademiche. L’accademia è infatti, per i delusi e gli esclusi,
un po’ il surrogato d’una mancata partecipazione ai « maneggi »
politici, di cui si trova modo, comunque, di consolarsi impegnandosi,
ad esempio, nell’ « importantissimo negotio della... impresa gene-
rale » (Z8S). Le leggi degli Unanimi di Salò « concernenti l’elezione
degli ufficiali e del governo erano in gran parte fatte ad imitazione
degli antichissimi statuti onde reggevasi la riviera fin a quando vivea
signora di se medesima » ; sotto il principato del marchese Alessandro
di Pallavicino, se c’era da « trattare qualche affare o col comune di
Salò o con alcuna università, si affidava l’incarico ad uno o piu
membri spediti col titolo di ambasciatore e muniti di credenziali e
(283) Cit. in A. Solerti, Vita di Torquato Tasso, I, Torino-Roma 1895,
P- 39·
(28*1) Lottere, I, Venetia 1673, p. 280.
(285) Cit. in Lazzarini, art. cit., p. 185.
