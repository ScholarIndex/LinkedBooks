LA CULTURA URBANA NELLA SOCIETÀ VENETA
I53
del Marino e perciò occorre intessere buoni rapporti col potere, ob-
bedirgli e guardarsi dal satireggiare principi e potenti. Lo scrittore
dev’essere cautissimo nel periglioso cabotaggio tra i gusti capricciosi
del pubblico e le insindacabili esigenze di chi comanda; quanto a
Loredan, sa esemplarmente alternare e mescolare il tono pio e rugia-
doso delle operette edificanti con la solleticante allusività delle pro-
fane. Meglio se gli argomenti sono gratuiti e pretestuosi, piu chiara-
mente disvelano le attitudini funamboliche dell’ingegno: i suoi
Scherzi geniali sono ristampati 15 volte in 20 anni, vengono tradotti
in francese greco latino e ben 3 mila sono le copie della prima edi-
zione vendute in un solo mese (2a7). La loro fortuna sta a testimo-
niare come l’attività culturale, priva d’ogni carica antagonistica, si
riduca ad intrattenimento ed abbia nel successo la sua unità di mi-
sura (29S).
Sullo scorcio del secolo XVII l’accademia della Galleria di Mi-
nerva non sarà che una pomposa copertura di una disinvolta opera-
zione commerciale del tipografo e libraio Girolamo Albrizzi; reale,
ad ogni modo, l’orientamento enciclopedico animante quello « zibal-
done, alquanto disordinato » (299), che fu il suo giornale, il quale si
presentava come fornitore di « notizie universali di quanto è stato
scritto dai letterati d’Europa » (30°). Affiora la volontà d’informare,
quella di divertire è meno tracotante; ma ci vorrà ancora del tempo
perché la cultura sia intesa, illuministicamente, come elaborazione
e trasmissione di idee e nozioni utili, immediatamente operative,
come scienza apportatrice di pratiche conseguenze e benefici riflessi.
Si aprirà, allora, un altro capitolo quando, come « in tutti gli stati
e presso tutte le pili colte nazioni », anche nei domini della Serenis-
sima le accademie si rinnoveranno e si trasformeranno « affine di
promuovere gli studi dell’agricoltura ed, in universale, le scienze
(207) £fr Beixoni, Il Seicento, p. 375.
(20S) « Intanto i miei libri si vendono a dieci scudi il pezzo » mentre quelli
degli avversari « se ne stanno a scopar la polvere dalle librarie », si vanta il
Marino (in Opere scelte, a c. di G. Getto, Torino 1949, p. 172)·
(299) Belloni, Il Seicento, p. 440; e cfr. Giornali veneziani del Settecento,
a c. di M. Berengo, Milano 1962, pp. xi, 11, 82-83.
(3°o) cit. in M. Marcazzan, La letteratura e il teatro, in La civiltà vene-
ziana del Settecento, Firenze i960, p. 199.
