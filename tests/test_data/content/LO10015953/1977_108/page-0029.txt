28
L. Pesce
nationis millesimo ducentesimo sexagesimo primo, sub venerabili patre
domino fratre Alberto de minorum ordine, tune episcopo Tarvisino,
eiusque consilio et auxilio salutari et sancto, ad ipsius Creatoris laudem
et honorem gloriose virginis Marie matris eius, cuius et scolam vocari
post Deum volumus, fraternitatem quamdam sive scolam faceremus,
perpetuis temporibus duraturam. Cuius hec sunt capitula que secuntur.
I. De missa gloriose Virginis celebranda in prima dominica cuiuslibet
mensis.
In primis volumus et ordinamus quod in prima dominica cuiuslibet
mensis cantetur missa solennis de Virgine gloriosa super eius altare (a)
in ecclesia maiori Beati Petri, in qua missa ardeant super altare quatuor
cerei de tribus libris cere pro quolibet a principio usque ad finem misse.
Et fiant duo doplerii de quatuor libris cere pro quolibet ad accenfden-
dum] tamen quando elevatur Corpus Christi ad ipsam missam.
II. Quod omnes fratres dicte scole veniant ad dictam mfissam].
|f.2v| Item volumus et ordinamus quod gastaldiones, massarius, de-
cani et omnes alii confratres huius scole veniant ad dictam missam ca-
nendam de Virgine gloriosa, super eius altare (a), in ecclesia maiori Sancti
Petri in prima dominica cuiuslibet mensis et usque ad finem ipsius misse
stare debeant, nisi iusto impedimento impedirentur. Et qui non venerint,
solvant massario dicte scole sex denarios parvos pro quolibet alia prima
dominica sequentis mensis nomine oblationis; quod si non solverint in
alia prima dominica sequentis (mensis), solvant XII denarios parvos pro
quolibet, et si non solverint, alia dominica solvant duos solidos parvorum
pro quolibet.
III. De confratribus scole in certis festis.
Item quod in omnibus festis gloriose virginis Marie, videlicet purifi-
cationis, annunciationis, assumptionis et nativitatis eiusdem, omnes con-
fratres dicte scole debeant et teneantur venire ad missam in ecclesia
maiori Sancti Petri de dom et usque ad finem misse stare. Et illud idem
ordinamus in festo Corporis Christi, in festo beati Petri, beati Theonisti
martyris et sociorum eius, beati Liberalis confessoris et beatorum Floren-
di et Vindemialis. Et hoc sub pena sex denariorum parvorum pro quo-
libet et qualibet vice.
IIII. De processionibus fiendis et quando.
Item quod omnibus dominicis diebus et omnibus aliis diebus festivis
inferius declaratis, summo mane ad sonum campane, omnes fratres scole
predicte in ecclesia maiori teneantur et debeant convenire, ut illi qui te-
nentur et debent et alii qui voluerint, nudati in spallis, se vadant pro-
(a) altari ms
