49
IL LIBRO “CREDITORUM CONDUCENTIUM...”
sali deba far deli danari del dito Officio del sai deputadi alle nave (9).
Non si alludeva al trasferimento, prima, del denaro nella cassa del
Consiglio. Il 15 febbraio 1529, Consiglio dei Dieci e “Zonta” adot-
tavano una "parte” : tutto el danaro che si scoderà nel Offitio nostro
dal sai (...) sia de tempo in tempo risposto ala cassa de questo
Conseio (■■■), del qual danaro (...) tenir si debba conto a parte
per il scrivan del Officio del sai che tien el scontro de la Cassa gran-
da(10). L’Ufficio del sale, dunque, si limitava a tenere le scritture
ma il denaro riscosso finiva nella cassa del Consiglio dei Dieci.
Lo stesso accadeva il 24 settembre 1533. Per pagare i noli del sale,
il cassiere alla Cassa grande dell’Ufficio del sale doveva dare al Ca-
merlengo del Consiglio dei Dieci la somma di 6 000 ducati all’anno.
Questi 6 000 ducati furono poi chiamati dal Senato i danari deputati
(alle navi) per il Consiglio dei Dieci Q1).
In ogni modo è costante che il denaro, dispensato sia al versa-
mento dei prestiti, sia al pagamento dei noli, proveniva dall’Ufficio
del sale, costretto a trasferirlo nella cassa del Consiglio dei Dieci.
Quest’ultimo poteva allora effettuare, esso stesso, direttamente, i pa-
gamenti a favore dei creditori.
Possiamo vedere, ormai, le cose nel modo seguente : il Consiglio
dei Dieci, o meglio i suoi Capi, hanno il compito di dare a Venezia
una marina mercantile; a tal uopo consentono sovvenzioni, prestiti
ai candidati obbligati dalle leggi a restituire il denaro ottenuto con
sconti sui noli del sale. I Camerlenghi del Consiglio danno la sov-
venzione. I patroni di nave, dopo ogni viaggio, ottengono dai Prov-
veditori al sai una ricevuta, la fede, che vanno a far registrare, nei
giorni successivi, dai Capi del Consiglio. I Capi, cosi, fanno ascri-
vere al loro credito la somma dovuta per l’importo del sale e possono
controllare sia il debito 7- il prestito ricevuto una volta - sia il credito
- il nolo del sale — degli armatori, proprietari delle navi. Dopodiché
indirizzano il mandato di pagamento al Camerlengo del Consiglio.
(9) Ibidem, cc. ic>4v-i05r.
(10) Ìbidem, c. I38v.
(u) Ibidem, reg. 13a, cc. 25v-26r (pars del Consiglio dei Dieci e Zonta del
24 settembre 1533); Senato Mar, reg. 23, cc. 25v-26r (16 luglio 1334).
