LA SCUOLA DI S. MARIA DEI BATTUTI
33
scola respondenti sex denarios grossos et plus et minus secundum quod
ipsis gastaldionibus videbitur convenire; salvo quod ad funus ipsarum
dominarum non possit aggregari processio fratrum dicte scole, nisi dicte
domine vel alii pro eis solverint XXV libras parvorum pro qualibet dicte
scole, pro su(b)stentatione infirmorum hospitalis ipsius scole; que pro-
cessio possit aggregari solutis prius dictis XXV libris parvorum et de be-
neplacito maioris partis gastaldionum ipsius scole et aliter non, inspecta
qualitate facti et personarum.
XV. Quod nullus infirmus possit recipi in scola predicta.
Item quod nullus homo vel [ per] sona aliquo modo vel ingenio possit
vel debeat per gastaldiones in dicta scola recipi (a), ipso vel ipsa infirmo
vel infirma existente, nisi processerit de voluntate duorum gastaldionum
ad minus, et etiam nisi solverit XXV libras denariorum parvorum dicte
scole pro su(b)stentatione pauperum et infirmorum hospitalis scole pre-
dicte.
XVI. De visitatione infirmorum dicte scole.
Item quod si quis frater scole predicte infirmatus fuerit, gastaldiones
et decani eum frequenter visitent et aliis fratribus scole hoc insinuent
secundum quod viderint expedire. Et ipsum etiam visitent, si necesse
fuerit, de bonis huius scole comunibus providentes eidem prout ipsis ga-
staldionibus et sindico generali videbitur convenire.
XVII. De fratre infirmato extra civitatem.
Item si aliquis fratrum huius scole infirmatus fuerit extra civitatem
Tervisii, a Liquentia citra, Venedis, Padue, Vincentie, Feltri, Cividadi,
aut infra, quod gastaldiones et decani mittere debeant duos de fratribus
huius scole ad conducendum ipsum diligenter ad domum suam; quorum
moderatas expensas infirmus, si poterit, persolvat, alioquin dicte expense
solvantur de bonis comunibus dicte scole.
XVIII. Quod illi quibus preceptum fuerit teneantur vigilare infirmum.
Item quod si per gastaldiones dicte scole, per decanos seu per aliquem
ipsorum preceptum fuerit alicui ex fratribus dicte scole quod ire debeat
ad vigilandum aliquem infirmum de fratribus dicte scole et non iverit
vel non miserit nuncium y|f.6|doneum pro se, quod condennetur in de-
cem solidis denariorum parvorum pro qualibet vice in qua non iverit vel
non miserit, dandis dicte scole usque ad quindecim dies; quos denarios
si non solverit scole predicte usque ad dictum terminum, canceletur et
eximatur de scola, nec recipi possit amplius in dicta scola usque ad unum
annum venturum, et, transacto anno, si voluerit amplius intrare dictam
scolam, teneatur solvere dicte scole viginti solidos parvos pro intratura
ipsius scole et penam predictam.
(a) recipi in margine, a destra, di mano coeva
