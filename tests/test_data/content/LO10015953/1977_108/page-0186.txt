VITTORIO MOSCHUS!
Vittorio Moschini appartiene al gruppo di storici dell’arte educati
da Adolfo Venturi con severi criteri, nel loro tempo aggiornatissimi.
Gli allievi del Venturi furono ricercatori, critici, studiosi appassionati,
e ritenevano indispensabile la visione diretta dell’opera d’arte e l’in-
dagine della sua genesi condotta con scrupolo sul documento. Anche
se, come nel caso di Vittorio Moschini e di tanti altri, diventavano
pubblici funzionari, non erano mai puri burocrati, ma si realizzavano
anche con la stesura di studi storico-critici e formandosi una scuola,
nell’ufficio e fuori.
Molti studiosi veneti ricordano le eccellenti lezioni tenute dal
Moschini all’Università di Padova, e l’impegno con il quale seguiva
gli studenti che chiedevano lumi alla sua cultura.
Nei suoi saggi rifuggi dai lavori di compilazione, ma presentò
argomenti inediti, spesso anticipando i tempi, come quando, nel 1932,
scrisse sull’architetto Giorgio Massari un articolo rivelatore e tuttora
fondamentale.
Ma anche quando trattava temi piu noti (i Vivarini nel 1946, il
Canaletto nel 1954, il Guardi ed il Longhi nel 1956) scriveva profili
critici densi di apporti documentari, per i quali le personalità degli
artisti uscivano dall’incerto alone caro agli scrittori d’arte romanzata
allora (ed ora) in voga.
Il gravoso lavoro della Sovrintendenza (e quale delicata ed este-
sa sovrintendenza!) era integrato dai moltissimi scritti con impor-
tanti note e ricerche storiche che commentano il restauro dei dipinti
affidati alla sua cura; per scrupolo e per passione seguiva giorno per
giorno l’opera dei restauratori e risolveva, con loro, gli innumerevoli
problemi che si presentavano durante l’esecuzione dei lavori.
Durante la guerra badò ai successivi trasferimenti delle principali
opere del Veneto nei ricoveri predisposti nelle Marche e nella Città
