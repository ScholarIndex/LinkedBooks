LA CULTURA URBANA NELLA SOCIETÀ VENETA
105
tradizione, per quanto illustre, limitatrice e dalla rigidità dei pro-
grammi. Guido Bentivoglio riconosce che gli giovò « infinitamente »
il prolungato « esercizio domestico appresso » Antonio Riccoboni,
« umanista publico », in casa del quale i suoi avevano stimato « a
proposito » collocarlo appunto perché traesse « il frutto de’ suoi am-
maestramenti privati ». Ed è ancora il Bentivoglio a ricordare come
il Galilei abbia « esplicata in privato la sfera » a lui e all’abate Cor-
nare (81); ed è nota altresì l’incidenza delle lezioni private di Galilei
su Filippo Salviati e Giovan Francesco Sagredo. Di gran lunga pre-
feribile, per Torquato Tasso adolescente, alle « publiche scole » la
« privata camera » dello Speroni, ai suoi occhi « la sembianza di
quella Accademia e di quel Liceo in cui i Socrati e i Platoni avevano
in uso di disputare » (82). Con dottrina e franchezza si discuteva in
casa del canonico Antonio Querengo - a questo il Lollino, con esa-
gerazione giustificata dall’affetto, « dava il loco di primo letterato
del mondo » (83) —, ove convenivano, tra gli altri, Galileo Galilei,
Paolo Gualdo, Lorenzo Pignoria, Vincenzo Contarini. Il battagliero
Paolo Beni avrebbe voluto fare della propria abitazione il centro di
convergenza di tutti gli insofferenti del soffocante capestro fiorentino
posto dalla Crusca alla lingua italiana, che egli invece desiderava
vestire di panni un po’ meno puristici. Alla fine del ’600 settimanal-
mente insegnanti dello Studio, del seminario e altri si trovavano da
Giovambattista Orsato, medico e apprezzato cultore di storia anti-
ca (84); e, per almeno 20 anni, una «nobile compagnia d’amici» si
dava convegno «cotidianamente nelle stanze terrene di casa Zaba-
rella detta della Pietra » (85). Le riunioni presso Beatrice degli Obizzi
nel ’500 e Pio degli Obizzi del ’600 fanno pensare ad una sorta di
cenacolo letterario. Più omogeneo e individuato quello costituito dalla
nota « fraglia dei Padrani », secondo la definizione di Sertorio Or-
sato una « compagnia di gentiluomini che vivono a se stessi, lontani
dalle brighe e da’ romori », soliti ritrovarsi, attorno alla metà del
(81) Memorie e lettere, a c. di C. Panigada, Bari 1934, pp. 5-6, 97.
(82) Discorsi dell'arte poetica e del poema eroico, a c. di L. Poma, Bari
1964, pp. 15, 114-115.
(83) Cit. in L. Alpago Novello, La vita e le opere di Luigi hollino ve-
scovo di Belluno (1596-1625), in “‘Archivio veneto", V s., 14 (1933), p. 25.
(84) Cfr. M., IV, pp. 144-145.
(85) G. Frigimelica, Epigrammi italiani, Padova 1697, pp. 7, 203.
