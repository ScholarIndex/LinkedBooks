LA SCUOLA DI S. MARIA DEI BATTUTI
35
do sunt ad sepulturam alicuius fratris defuncti dicte scole, habere debeat
unum ex dictis candelotis in manibus et tenere accensum donec fuerit
sepultus ille talis confrater scole predicte. Et quod etiam ista scola habere
debeat unum palium et duo linteamina que concedantur seu concedi
debeant ad portandum super corpus cuiuslibet fratris defuncti dicte scole
donec portetur ad ecclesiam et sepeliatur et nullo modo possit concedi
predicta vel aliquid predictorum ad funus alicuius alterius qui non sit
de dicta scola.
XXIII. De luminaria solvenda pro mortuis.
Item quod quolibet anno circa festum omnium sanctorum pro quo-
libet fratre dicte scole qui de hac vita ad aliam pertransierit anno prece-
denti solvatur unus denarius parvus massario dicte scole pro luminaria
per quemlibet ex confratribus dicte scole.
XXIIII. Quod Pater noster dicatur pro anima fratris defuncti.
Item quilibet frater dicte scole teneatur dicere quinquies Pater noster,
quinquies Ave Maria pro anima cuiuslibet fratris scole pre|f.7|dicte quan-
do decesserit; massarius dicte scole teneatur scribere diem cum millesimo
quando aliquis frater ipsius scole decesserit et denunciare mortem ipsius
fratris gastaldionibus in proximo capitulo ipsius scole solenniter congre-
gato.
XXV. De lampadibus que ardere debent, una in ecclesia de dom, altera
in ecclesia Sancti Nicolai.
Item quod die noctuque ardeat una lampas ad expensas huius scole
ante altare Virginis gloriose ad eius honorem in ecclesia Sancti Petri de
dom. Et simili modo ardere debeat una lampas in ecclesia Sancti Nicolai
fratrum predicatorum ante altare virginis Marie ad eius honorem et re-
verentiam pro animabus fratrum dicte scole vivorum et mortuorum.
XXVI. Quod quilibet frater dicte scole teneatur se bis in anno confiteri.
Item quod quilibet frater dicte scole teneatur et debeat bis in anno
se confiteri et etiam semel in anno ad minus corpus domini nostri Iesu
Christi sumere ad reverentiam et honorem omnipotentis Dei et gloriose
virginis Marie matris eius.
XXVII. Quod aliquis frater dicte scole non stet in adulterio.
Item quod si aliquis de dicta scola habendo suam uxorem legitimam
stabit in adulterio publice, videlicet tenendo concubinam vel alienam uxo-
rem, vel non habendo uxorem tenebit alienam uxorem publice, quod
gastaldiones debeant illum vel illos ammonere quod debeant se a pre-
dictis cavere et cessare usque ad XXV dies inde proxime secuturos, et
facta ammonitione per dictos gastaldiones illi vel illis qui sic in adulterio,
ut dictum est, starent, si per dictum tempus a predictis non cessaverint
