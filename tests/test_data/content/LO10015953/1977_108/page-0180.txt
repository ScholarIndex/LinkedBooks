NOTIZIE
185
* Due grossi volumi dedica Aldo Alessandro Mola (Storia dell’ammini-
strazione provinciale di Cuneo dall’Unità al fascismo. 1859-1925, Torino, Aeda,
1971; Stampa e vita pubblica di provincia nell'età giolittiana. 1882-1914, Mi-
lano, Mursia, 1971) alle province meridionali del Piemonte, valutandone la
struttura economica, i rapporti con le maggiori città, alcuni aspetti dell’opinio-
ne pubblica, l’attività amministrativa o politica nei diversi periodi a cavallo
tra l’8oo e il ’900; tali volumi sono nel loro genere un modello a cui ispirarsi
per analoghi lavori circa lo studio di qualche provincia veneta, o di istituzioni
e di figure particolarmente importanti del mondo liberale o cattolico. [R. G.]
* Nell’ultimo numero del Bollettino del Museo Civico di Padova, uscito
di recente (a. LX, 1971, n. 1, pp. 123-41) Piero Del Negro compie una serie
di considerazioni su manoscritti del Sarpi e del Giannone, con esiti interes-
santi circa due codici conservati presso la Biblioteca civica di Padova, soffer-
mandosi in particolare sul manoscritto della prima parte del Triregno di Pie-
tro Giannone (Addenda Giannoniana e Sarpiana) ed arricchendo il quadro
offerto dal Bertelli a proposito della auspicata edizione critica del Triregno.
[R.G.]
* In un ampio saggio, che riprende ed arricchisce il testo di una relazione
al convegno di studi "Da Cattaneo alle Regioni”, Virginio Paolo Gastaldi
studia Repubblicani e radicali nell’Ottocento: il dibattito sulle autonomie locali
(in "Bollettino della Domus Mazziniana”, a. XXII, 1976, n. 1, pp. 27-71) pren-
dendo in esame scritti del Mazzini, del Cattaneo, di Saffi, Bertani, Alberto
Mario, Gabriele Rosa ed altri, compiendo talora riferimenti a problemi di ca-
rattere generale come a questioni di ordine locale per varie regioni italiane.
[R.G.]
* A spese del Comitato veneziano dell’Istituto per la storia del Risorgi-
mento italiano, è uscito il secondo Quaderno: Risorgimento Veneto, a cura di
Giovanni Pillinini, presidente del Comitato. Gli scritti che si inseriscono in
un disegno assai ampio, per tema e problematica, sono i seguenti: R. Giusti,
Giovanni Arrivabene patriota ed economista. 1787-1881; S. Tramontin, Cap-
pellani militari e assistenza religiosa alle truppe a Venezia durante il governo
provvisorio. 1848-1849; Stefan Delureanu, Venezia e i patrioti romeni del 1848.
[R.G.]
* Nella collezione degli scrittori italiani, sezione storica e politica diretta
da Mario D’Addio è stato pubblicato da qualche tempo il volume di Giam-
maria Ortes, Della economia nazionale; Delle scienze utili e delle dilettevoli
per rapporto alla felicità umana, a cura di Oscar Nuccio, Milano, Ed. Marzo-
rati, 1971. Una introduzione relativa alla figura dell’Ortes e alle opere pubbli-
cate, una aggiornata bibliografia, le note ecc. completano il volume che costi-
tuisce un utile approccio all’economista veneziano. [R. G.] *
* Nell’ambito dei saggi editi dal Mulino, Giorgio Negrelli pubblica un
acuto e circostanziato profilo di Antonio Giuliani (L'illuminista diffidente,
Bologna, Il Mulino, 1974) illustrando il pensiero politico dello scrittore ed eco-
nomista triestino, delineando un intero periodo - dal Giuseppismo alla Restau-
razione - della storia austriaca, cogliendo infine i caratteri salienti, le esigenze
e gli ideali del mondo asburgico tra la fine del ’700 e l’età metternichiana.
