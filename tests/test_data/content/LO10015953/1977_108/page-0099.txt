104
G. Benzoni
che serve solo per vedere le stelle, loro moti ed aspetti », eretta da
Girolamo Correr nel suo palazzo a S. Simeone profeta, che fu, as-
sieme alla biblioteca e agli strumenti di cui era dotata, di grande gio-
vamento alle osservazioni del matematico modenese Geminiano Mon-
tanari (77), al quale, il 29 aprile 1683, venne affidata la cattedra di
astronomia nello Studio (7S). Troppo scarne, invece, le notizie sul-
l’accademia medico-chirurgica fondata, nel 1700, dal chirurgo Seba-
stiano Melli in casa sua(79) per valutarne l’eventuale importanza.
Ossessivamente incombente lo Studio condiziona, a Padova, la
vita culturale sin nelle manifestazioni apparentemente più lontane
se non altro perché i protagonisti sono sovente docenti o studenti.
Anche quando si svolge lungi dalle aule universitarie, rimane il
riferimento, piti o meno diretto, a quello, a cominciare dagli inse-
gnamenti privati d’anatomia d’un Nicolò Buccella, sezionante, attor-
no al 1570, cadaveri di fronte a studenti tedeschi, e d’un Giulio Cas-
seri, i quali finiscono coll’assumere la veste di controcorsi, e, come
tali, sono guardati con sospetto e ostacolati (80). Vari professori, an-
che per arrotondare lo stipendio senz’altro esiguo all’inizio della car-
riera, tengono giovani a pensione in casa ed impartiscono a loro e
ad altri lezioni, talvolta, per novità di metodo e contenuto, piu sti-
molanti di quelle universitarie, per forza di cose vincolate da una
(77) Cosi il futuro card. Noris al Magliabechi il 25 gennaio 1681, cit. in
M., II, p. 94.
(78) Cfr. A. Favaro, 1 successori di Galileo nello studio di Padova fino alla
caduta della Repubblica, in “Nuovo Archivio veneto”, n. s., 33 (1917), P. I,
p. 152. Figura interessante questa del Montanari pei suoi rapporti cogli intel-
lettuali del tempo (cfr. Lettere di uomini dotti..., a c. di G. A. Bonicelli,
Venezia 1807), l’ampiezza delle sue competenze - dalla materia monetaria al-
l’idraulica -, e soprattutto pei suoi studi astronomico-meteorologici (cfr. A. Ma-
sini, Note su Giovanni Poleni, in “Atti e Mem. dell’accademia di SS. LL. AA.
in Padova”, n. s., 42 (1925-26), pp. 27-30), nell’ambito dei quali si collocano le
pagine letterariamente efficaci della sua descrizione del turbine e della meteora.
(79) Cfr. M., IV, p. 34.
(80) Cfr. A. Stella, Intorno al medico padovano Nicolò Buccella, anabat-
tista del '500, in "Atti e mem. dell’acc. patavina di SS. LL. AA. ", 74 (1961-62),
P. Ili, Mem. di SS. Mor. LL. AA., p. 343, e D. B., XIV, p. 751 ; da ricordare
che il Buccella, al pari di altri medici padovani simpatizzanti per le idee ere-
ticali, risenti non solo del pensiero teologico di Serveto ma anche delle sue
idee anatomofisiologiche (cfr. G. Oncaro, La scoperta della circolazione pol-
monare e la diffusione della “Christianismi restitutio’’ di Michele Serveto nel
XVI secolo in Italia e nel Veneto, in "Episteme”, 5 (1971), pp. 3-44)·
