I2Ó
G. Benzoni
see Bartolomeo Dotti, orgoglioso del consenso degli Animosi vene-
ziani (176). Non mancano brontolìi, frecciate, malignità, pettegolezzi
pili che spunti critici, come nel caso del Pignoria e del Dottori; pun-
genti, a volte, verso qualche « ricovrato », ma ben felici di far parte
dello stesso consesso.
L’accademia, come istituzione, resta indiscussa; e lo si può spie-
gare. Venute meno le ambizioni umanistico-rinascimentali connesse
con una posizione privilegiata tanto prossima al potere - quando
questo non solo nutriva fiducia nelle lettere scritte bene (e in chi le
scriveva) ed offriva orecchie ricettive ai suggerimenti di dotti men-
tori, ma pareva anche coinvolgibile nelle formulazioni di programmi
armoniosi riflettenti il bisogno di configurazione del mondo d’una
cultura orgogliosa e totalizzante (177) - al punto da illudersi di coin-
cidere con esso, erose via via, nella durezza dell’impatto colla realtà,
le possibilità d’una fattiva e prestigiosa partecipazione alla vita di
corte tale, almeno, da consentire (come nel cortigiano idealizzato,
con nostalgia retrospettiva, dal Castiglione), nella dedizione d’un
servizio svolto con intima convinzione, l’arricchimento della propria
umanità e l’inveramento delle proprie qualità, gli intellettuali ita-
liani sono e si sentono emarginati (178). Se utilizzati, hanno man-
(176) Cit. in F.Croce, Tre momenti..., p. 382.
(177) Senza scomodare i vertici, basta rimanere al livello medio d’un Tris
sino per ravvisare « l’ambizione di sovrastare il tempo, di ispirarlo e dirigerlo
come genio creativo» (G.Piovene, Trissino e Palladio nell’umanesimo vicen-
tino, in "C. I.S. A.’’, 5 (1963), p. 15). Le utopie rinascimentali, poi, esprimono
fiducia nella razionalità, nella « possibilità di plasmare su di un modello il
meccanismo dell’economia e della società » (A. Tenenti, L'utopia nel Rinasci-
mento (1450-1550), in "Studi storici”, 7 (1966), p. 707).
(178) Sensazione, questa, ancor oggi perdurante, sia pure in forma più
complessa e contorta se non altro perché accompagnata (il che non significa
sempre addolcita, ma, anche, talvolta, complicata) da consistenti gratificazioni.
In un’intervista al settimanale "L’espresso” (n. 11, del 18 marzo 1973) Giorgio
Ruffolo, un grand commis dello stato, ha osservato: «non c’è forse paese
[come l’Italia] in cui l’intellettuale sia più onorato e meno rispettato». Rian-
dando all’indietro si può, peraltro, aggiungere che non c’è, anche, paese, forse,
in cui più gli intellettuali abbiano confuso gli onori col rispetto. E le frustra-
zioni degli intellettuali cinque-seicenteschi, ridotti ad onorarsi a vicenda in
mancanza di meglio, possono essere meglio rivisitate alla luce d’una graffiarne
costatazione di Zino Zini (non a caso insofferente della « vecchia infezione
accademica che dall’umanesimo in poi accompagna la vita intellettuale italia-
na ») rivolta, è ovvio, a vicende recenti, ma valida a ripercorrere anche le lon-
