172
RASSEGNA BIBLIOGRAFICA
funge da denominatore comune tra questi intellettuali e che concilia le pre-
tese giurisdizionaliste con gli intenti di unità cristiana, appare un po’ vago,
spesso sconfessato, nei suoi effetti pratici, da quel settore di tolleranti "politi-
ques" che ho delineato nelle righe precedenti. Il caso più significativo (ma si
potrebbe considerare anche lo stesso re Giacomo I) è rappresentato proprio
dai due consultori della Repubblica, Sarpi e Fulgenzio Micanzio, dei quali il
De Mas indica con esattezza gli intenti prevalentemente politici, volti soprat-
tutto ad affermare la solidità del blocco anti-cattolico e quindi diffidenti verso
i tentativi di incontro tra moderati. Dall’altro lato gli ecumenici vanno incon-
tro, ed anche questo punto è esattamente notato dall’autore, a carenze di com-
prensione della situazione reale, la quale non poteva essere interpretata solo
con metro teologico ed ideale, né poteva essere risolta con un accordo volon-
tario sui fundamenta fidei e l’indifferenza circa le res adiaphora-, e questo
Micanzio lo intuisce, intuisce che non può accadere che « la Corte (di Roma)
per buona persuasione sia indotta ad abbandonare lo Stato e a ridursi alla
maniera apostolica di vita » (cit. a p. 227); intuisce che la Chiesa cattolica non
può rinunciare ad una ideologia, basata essenzialmente sulla superiorità della
propria parola sulla Scrittura e dello stato sacerdotale su quello laico, che è il
fondamento stesso della sua esistenza e la giustificazione del suo costante in-
tervento nella vita individuale e politica dell’uomo. Ogni ottimismo compro-
missorio risulta, da questa prospettiva, fuori luogo.
Ancora illuminante per il nostro proposito è il problema del "fallimento”,
della sconfitta delle posizioni che il De Mas convoglia nel latitudinarismo.
Sono le idee ireniche di Grozio e di De Dominis che possono apparire scon-
fitte; ma l’ingresso in guerra della Francia contro gli Asburgo e la sostanziale
vittoria del suo schieramento non rappresentano forse quel rinforzarsi del
fronte anti-ispano-cattolico che Sarpi e Micanzio auspicavano? E la guerra,
anche preventiva, contro i nemici dello stato non era stata teorizzata in In-
ghilterra, come lo stesso De Mas non manca di ricordare? E questo rafforza-
mento del fronte anti-asburgico non si verificherà anche attraverso un "estre-
mismo” non compromissorio, espressione anch’esso della nuova realtà statale?
Per cui ci sembra strano che il De Mas, nell’introduzione del suo bel libro,
accomuni i personaggi da lui studiati per la loro intenzione di « superamento
dei blocchi » e sostenga che « anche se il programma (del Seicento anglo-veneto
appunto) rimase alla fine inattuato e falli... si può dire che ha lasciato nella
coscienza europea un solco che continuò ad essere scavato nella seconda metà
del Seicento... quale dei programmi da lui esaminati nel libro fallí? E
quale invece piuttosto non si affermò attraverso lo scontro armato tra i due
blocchi? E la risoluzione del problema più strettamente religioso non prenderà
nel prosieguo del secolo e nel successivo una strada diversa da quella latitudi-
nar'ia e unitaria? In questo senso, quindi, mi sembra di poter dire che i risul-
tati del libro sono andati al di là delle affermazioni programmatiche e di
quelle conclusive dell’autore, che si muovono in un solco che direi trevor-rope-
riano e che riconducono un po’ troppo sbrigativamente ad unità varie posizioni
sulla base di un troppo generale non-fanatismo religioso ed esistenziale.
Angelo Baiocchi
