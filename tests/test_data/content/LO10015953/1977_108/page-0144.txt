LA CULTURA URBANA NELLA SOCIETÀ VENETA
I49
nanza numerosa al servitio della persona e della maestà del gran-
de »), l’intellettuale, frammisto a « buffoni, parasiti, adulatori », svol-
gesse il «numero» del « savio » (270)? Anche l’indigenza infoltisce
la massa dei postulanti, né le frotte degli ambiziosi s’assottigliano
per lo scalpore - che produce brividi masochistici, ma non convince
a volgersi ad altre occupazioni — suscitato dai tanto clamorosi episodi
di caduta in disgrazia. Esemplarmente, ma anche inutilmente, dida-
scaliche, nel pieno ’600, le vicissitudini di Angelo Taracchia, il pri-
mo ministro mantovano cacciato in prigione, senza tanti compli-
menti, dal duca Carlo II Gonzaga Nevers. Ne II carcere illuminato
(Venezia 1670 e, di nuovo, nel 1690 e nel 1740; c’è pure un’edizio-
ne bolognese del 1692), frutto di quella dolorosa esperienza, cosi la
sintetizzava nella pagina iniziale : « fui uomo di corte : questo titolo
basta per legittimare il mio infortunio. Ebbi l’aura de’ padroni, sven-
turata mercede di chi ha la fortuna di possederla; fui perciò onorato
da’ politici, corteggiato da’ bisognosi ed adulato da’ corteggiani...
Caddi... non tollerato dall’invidia, urtato dall’ingratitudine e pre-
cipitato dalla calunnia. Dissi che fui uomo di corte; e che altro po-
tevo io sperare? »(279 280).
Quanto all’accademia veneta, è indicativo si proponga, anche,
come antitesi alla corte, specie perché può contrapporre alle nomine
dall’alto, che devono subire le altre, la cooptazione quale garanzia
d’autonomia e d’indipendenza: vi circolerebbe un’aura di libertà che
quella ignora. Giacomo Bonfadio vuole fondare sul lago di Garda (281 282)
un’accademia che gli dia « onore et utile et quella contentezza in-
sieme » impensabile « in corte » e « in palazzi de’ signori » (28Z);
Bernardo Tasso, spossato dall’ « insopportabili fatiche che l’azioni del
mondo seco portano, e desideroso di sottrarre il collo al diffìcile, noio-
(279) ii servir negato al savio, in Opere del ... cavalier Manzini, Venetia
K>53> P· 3-
(280) Qt ;n p Amadei, Cronaca universale della città di Mantova, a c. di
G. Amadei, E. Marani, G. Praticò, ΠΙ, Mantova 1956, ove, alle pp. 743-749,
la vicenda del Taracchia è narrata diffusamente.
(281) In auge, nel ’500, come fonte d’ispirazione poetica (cfr. W. T. El-
wert, Aufsätze zur provenzalischen, französischen und neolateinischen Dich-
tung, Wiesbaden 1971, pp. 164-206).
(282) in Tiraboschi, op. dt., VII, P. I, p. 185; e cfr., anche, V. Cre-
mona, L’umanesimo hresdano, in Storia di Bresda, II, p. 587, n. 3.
