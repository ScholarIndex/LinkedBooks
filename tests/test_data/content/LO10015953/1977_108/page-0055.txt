54
). C. Hocquet
di tesoreria, cioè di pagamento dei mandati scritti sull’ordine dei
Capi del Consiglio e visti dal Camerlengo del Consiglio.
Possiamo concludere, scrivendo che i Capi del Consiglio sono i
gestori, gli ordinatori delle spese, i Camerlenghi i contabili e il Prov-
veditore, depositario dell’Ufficio, il cassiere che calcola le somme do-
vute a ciascuno dei parcenevoli e conclude l’operazione, iniziata colla
fede rilasciata al patrone della nave, con un giro di denaro su un
conto aperto in banca?
Il registro, senz’altro, appartiene all’Archivio dei Capi di Consi-
glio dei Dieci, contiene mandati dei Capi dei Dieci al Camerlengo
del Consiglio, destinati a pagare i creditori, trasportatori di sale di
Cipro e di Ibiza (1547-1573) e s’inserisce in una lunga catena di atti
amministrativi, tra la fede iniziale e il giro finale del denaro diviso
fra i vari proprietari della nave.
In questo lavoro di edizione, non ho potuto offrire una trascri-
zione integrale. Le formule del segretario si ripetono, immutate. Ho
preferito presentare il lavoro in tabelle e, quando il volume del sale
importato non era indicato, ho fatto il calcolo che figura nell’ultima
colonna.
Jean Claude Hocquet
