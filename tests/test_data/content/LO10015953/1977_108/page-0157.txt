IÓ2
RASSEGNA BIBLIOGRAFICA
Bernardo de Rodulfis notaio in Venezia (1392-1399), a cura di Giorgio Tam-
ba, Venezia, Comitato per la pubblicazione delle fonti relative alla storia
di Venezia, 1974, pp. xvi-505 ("Fonti per la storia di Venezia" - sezione
III - archivi notarili).
Gli spunti e gli argomenti che si possono trarre dalla lettura degli atti
notarili sono infiniti: vanno dalla storia del diritto a quella dell’economia,
dalla storia della lingua a quella del costume, per non parlare degli elementi
che riguardano lo studio della diplomatica o delle sparse notizie emergenti
dai documenti, le quali possono contribuire alla ricostruzione della biografia
d’un personaggio o possono fornire elementi alla storia dell’arte, dell’urbani-
stica e via di seguito.
Purtroppo chi deve rendere conto di un’edizione di documenti notarili
medievali non può avere competenza in tutte le discipline e sarà portato quindi
a valutare maggiormente certi elementi a scapito d’altri, conformemente ai
propri interessi e ai propri gusti.
Ci vorrà quindi usare indulgenza G. Tamba, impeccabile editore degli
atti di Bernardo de Rodulfis, se illustrando brevemente il suo lavoro ci limi-
teremo ad indicare solo alcuni aspetti, sorvolando su altri che meriterebbero
forse maggior attenzione; né sarebbe del resto facile parlare diffusamente di
tutto, tanti sono i dati e i fatti che balzano dagli atti di questo notaio rivo-
altino che esercitò la sua professione negli ultimi anni del Trecento, in una
Venezia che aveva ormai consolidato le sue fortune marittime e terrestri.
La serie degli archivi notarili editi nella "Collezione delle fonti relative
alla storia di Venezia” è giunta in venticinque anni al suo ottavo volume ed
è quindi possibile cominciare ad esaminare certi fenomeni e certi problemi
nel loro evolversi e nelle relazioni reciproche con altri problemi ed altri fatti.
Nel mosaico, che ormai comincia ad avere una sua complessità, ogni pezzo
ha una sua fisionomia, una sua individualità; l’edizione del de Rodulfis si
distingue per due particolari : anzitutto è - insieme a Domenico prete di
S. Maurizio (-1) - un notaio i cui atti sono rogati solo a Venezia, laddove degli
altri notai editi, tre operarono solo in Candía e altri tre operarono a Venezia
solo parzialmente; in secondo luogo gli altri notai esercitarono la loro profes-
sione quasi tutti nella prima metà del secolo, laddove l’attività del de Rodulfis
si svolge, come s’è detto, nell’ultimo decennio del secolo, e più precisamente
tra il 1392 e il 1399, e sono già questi due motivi per prestare una particolare
attenzione ai protocolli qui editi. Il primo dei quali contiene - accanto ad atti
di minore importanza, come « quietanze per il conferimento della dote, per
un legato, per il pagamento di un debito (.. .), procure speciali e generali » -
un gruppo di documenti che costituiscono significativa testimonianza di un
costume di vita : « si segnalano a tal fine i contratti di compravendita di
schiave ed, in particolare, quelli che recano clausole relative alla proprietà del
nascituro da schiava incinta o che documentano la pena per la sottrazione di
schiavi ed il loro trasferimento fuori Venezia; i contratti che testimoniano il
ricorso per il lavoro domestico anche a non schiave (2); gli atti in cui agiscono
(!) Domenico prete di S. Maurizio notaio in Venezia (1309-1316), a c. di M. F.
Tiepolo, Venezia 1970.
(2) « Manifestum facimus nos Guillelmus de Zane de confinio Sancti Iacobi de
Luprio et Pellegrinus ser Anthonii de villa Prati episcopatus Tridentini de eodem
