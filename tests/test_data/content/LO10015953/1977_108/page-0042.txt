LA SCUOLA DI S. MARIA DEI BATTUTI
41
XXXVI. Item similiter providerunt pro evidenti utilitate dicte scole
quod gastaldiones qui pro tempore erunt (non valeant) nec sindicus
scole predicte possit nec valeat de cetero de denariis et bonis dicte scole
pro aliquo opere seu laborerio faciendo per ipsam scolam vel reparatione
ipsius scole edam de mandato et consensu ipsorum gastaldionum expen-
dere ultra summam vigintiquinque librarum denariorum parvorum sine
licentia et voluntate capituli et scole predicte, et si expensum fuerit con-
tra predictam formam, scola predicta ad solutionem faciendam de illo
pluri quod sic expensum fuerit minime teneatur. Et quod rasonarii electi
seu eligendi per dictam scolam ad videndas et examinandas expensas sic
factas, inquirere et diligenter examinare debeant sacramento et per fidem
scole de predictis, et nec ponere nec poni faciant in rationem aliquid
quod expensum viderint et cognoverint esse factum contra formam pre-
dictam; et quod quecumque expense fient de bonis et denariis dicte scole
tempore officii dictorum gastaldionum per ipsos gastaldiones vel sindi-
cum de ipsorum mandato et voluntate, fiant et fieri (debeant) de volun-
tate et consensu ipsorum gastaldionum vel maioris partis ipsorum. Et si
aliter fieret per aliquem ipsorum gastaldionum vel sindicum suo arbitrio,
quod ad illas expensas sic arbitrario modo factas ipsa scola minime tenea-
tur, sed solum ille qui sic eas fecerit arbitrio suo et presumpserit sic
fecisse, nec ponatur nec poni possit in ratione scole predicte.
Dominus Bartholomeus Ã‡avatolus consuluit super dicta proposta quod
sit firma et valida prout iacet. Unde, posito partito per dictum dominum
Marcum ad busulos et ballotas, firmatum fuit per septuagintasex consi-
liarios concordes et undecim existentibus in contrarium ut consuluit dictus
dominus Bartholomeus.
Andreas Michaelis cararii sacri palatii notarius et tunc sindicus gene-
ralis dicte scole omnibus et singulis suprascriptis interfuit et scripsit.
