IO
L. Pesce
tuale delle ricerche non sembra lecito varcare questi limiti. Del resto
10 statuto '"camínese’' del 1283-84, non fa alcun cenno ai battuti e a
loro eventuali impegni ospedalieri (19). Benvenuto quindi il docu-
mento che porterà qualche luce in proposito. Ma è risaputo che a
Treviso nel Duecento i piccoli ospizi od ospedali abbondavano e che
la loro vita era piuttosto precaria (20); non fa quindi meraviglia che
una "scola Sancte Marie”, probabilmente legata alla pieve del duo-
mo, gestisse un proprio ricovero od ospedaletto (21). Sarei però cauto
nell’identificare, alla luce d’una seria documentazione, tale scuola
con quella dei battuti; questa semmai, nata sotto buoni auspici e
sviluppatasi con certa rapidità in ambito cittadino, avrebbe assorbito
l’opera caritativa, forse languente, della consorella anche col soste-
gno dell’autorità comunale (22).
La struttura degli statuti è semplice: consta d’un proemio, di 34
norme e di una breve conclusione. Ma non è cosi lineare e coerente
come si potrebbe pensare. A parte la forma, cioè un latino medio-
evale che accusa l’influsso del volgare parlato, poco sicuro nelle con-
cordanze, e che tradisce qua e là la fretta o la distrazione dello scriba,
11 contenuto rivela esigenze diverse in situazioni diverse. Non è fa-
cile precisare i momenti dei vari ritocchi, ma è chiaro il processo
evolutivo delle norme statutarie. A mio avviso, il proemio con pro-
(19) Bibl. Com. Tv., ms. 450, f. I9T, in calce: cenno alla scuola dei battuti,
in tema di oblazioni (« hic ponatur breviter in isto: et Sancta Maria de batu-
tis »); si tratta di un’aggiunta posteriore, é evidente, ma di quanto? risale forse
al 1309? (cfr. Biscaro, L’ospedale, p. 25).
(20) Cfr. Biscaro, L’ospedale, pp. 3-10; G. Netto, Treviso medievale e i
suoi ospedali. Gli ospedali minori, Treviso 1974, pp. 23-48.
(21) Le pievi maggiori del ’200 avevano la loro "scola Sancte Marie", le-
gata ad un altare o al titolo della chiesa; un esempio: a Zero, tale scuola risale
al 1288 (ossia al 1298 corrispondente alla indizione undecima espressa nel te-
sto), mentre l’omonima dei battuti si forma nel primo ’400: cfr. Arch. St. Tv.,
Fondi vari, Treviso provincia, I; L. Pesce, Ludovico Barbo, II, Padova 1969,
p. 70.
(22) All’ipotesi darebbe credito il fatto che la documentazione di detta
scuola è reperibile nel fondo dei battuti. Del resto anche in seguito la scuola
dei battuti riuscì ad assorbire qualche altro ospedaletto trevigiano, come quello
di S. Bartolomeo (cfr. Netto, Treviso medievale, p. 27). Penso comunque che
i notai, cosi precisi, spesso meticolosi, con ogni probabilità non abbiano con-
fuso o preso come equivalenti i due termini "Sancta Maria" e "Sancta Maria
de batutis” (particolarmente quando si tratti non di uno, ma di più notai).
