LA SCUOLA DI S. MARIA DEI BATTUTI
31
nullo modo possit vel valeat livellare de bonis et possessionibus dicte scole
absque verbo et speciali licentia ipsius vel maioris partis confratrum ipsius
scole. In qua quidem scola ad minus debeant interesse LX ex confratri-
bus dicte scole coram gastaldionibus ipsius scole solenniter congregandis.
Et si necesse fuerit affidare de bonis et possessionibus ipsius scole, possit
et debeat affidare pro utilitate dicte scole et de voluntate et consensu
gastaldionum dicte scole vel ad minus in presentía duorum ex ipsis, salvo
quod modo predicto absque verbo et licentia scole predicte, ut predicitur
de alivellatione, non possit ultra terminum quinque annorum; et si aliter
fieret, ipsa talis locatio vel alivellatio non valeat nec teneat ullo modo,
sed sit irrita ipso facto. Et omnia alia gerenda per ipsum, sindicarlo no-
mine ipsius, facere et exercere debeat de scientia et consensu ipsorum
gastaldionum; cuius sindici tam presentís quam [absentis] officium du-
rare debeat tamen ad beneplacitum dicte scole cu[m salario] percipiendo
per ipsum sindicum de denariis dicte scole, silic[et de...] |f.4v| solidis
denariorum grossorum in anno et pro rata temporis in quo ad officium
steterit. Et etiam ipse sindicus possit dictum suum officium seu sindica-
tum renunciare quandocumque voluerit.
X. Quod scola possit fieri per LX ex confratribus dicte scole.
Item statuimus et ordinamus quod quidquid occurrerit proponendum
in scola sive capitulo scole predicte faciendum vel ordinandum, hoc pos-
sit fieri, statui et ordinari silicet si vocata ipsa scola seu capitulo ipsius
scole ad sonum campane, more solito, aderunt tres ex gastaldionibus dicte
scole et sexaginta ex fratribus eiusdem scole. Et proinde valeat ac si per
omnes gastaldiones et totam scolam factum et confirmatum fuisset. Et si
minorum numerus gastaldionum quam fratrum ipsius scole in dicta
scola sic vocata seu capitulo ipsius adesset, nichil possit et valeat proponi,
ordinari et firmari; quod si factum fuerit, pro infecto penitus habeatur,
dum tamen hoc statutum non habeat locum in bonis et possessionibus
ipsius scole vendendis vel aliquo modo alienandis.
XI. Si necesse fuerit vendi, obligari vel concambiari de possessionibus
scole predicte.
Item quod quandocumque necesse fuerit vendi, obligari vel concam-
biari de bonis et possessionibus dicte scole pro evidenti utilitate ipsius,
tunc gastaldiones dicte scole qui pro tempore erunt proponere debeant
in ipsa scola seu capitulo solenniter congregato, in quo capitulo ipsius
scole ad minus centum ex confratribus ipsius scole debeant interesse, et
quicquid per duas partes fratrum tunc existentium in dicta scola seu in
capitulo ipsius scole sic congregato factum fuerit, obtineat firmitatem ac
si per totam scolam factum fuisset vel firmatum. Et aliter de bonis et
possessionibus dicte scole non possit vendi, obligari vel concambiari ullo
modo vel ingenio.
