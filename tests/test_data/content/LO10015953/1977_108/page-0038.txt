LA SCUOLA DI S. MARIA DEI BATTUTI
37
XXXI. Quod aliquis non habeat titulum in hospitali. Rubrica.
Item statuimus et ordinamus quod omnes homines et persone qui et
que sunt vel de cetero erunt deputati et deputate per istam scolam bene-
dictam et per gastaldiones eiusdem ad habitandum et standum in hospi-
tali dicte scole seu ad serviendum pauperibus et infirmis tam hospitalis
novi quam veteris dicte scole, sint et esse debeant persone tantum secu-
lares et que sint et esse debeant iurisditioni comunis et potestatis Tervisii
subdite, et in omnibus obedirc debeant et teneantur et esse solicite et
attente (a) circa omnia servicia et negocia dicte scole et eius hospitalis et
pauperum et infirmorum hospitalis tam novi quam veteris dicte scole
fideliter et utiliter peragenda secundum quod eisdem et cuilibet eorum
et earum iniunctum fuerit seu preceptum per ipsam scolam seu per ga-
staldiones ipsius scole faciendi et servandi ac obediendi in dictis locis seu
aliquo ipsorum. Et non possint nec debeant aliqui vel alique sic deputati
vel deputate ad servicia dictorum hospitalium habere in dictis locis vel
aliquo ipsorum aliquem titulum, nec nominari seu appellari vel [vocari]
aliquo nomine alicuius tituli. Et gastaldiones scole predicte pro dicta sco-
la habere debeant omnem bayliam et facultatem [facijendi, ponendi et
recipiendi in dictis locis et quolibet ipsorum omnes et quoslibet servito-
res et servitrices, et eos et eas similiter licentiandi et expellendi de dictis
locis et quolibet ipsorum prout eisdem gastaldionibus pro honore et uti-
litate dicte scole videbitur faciendum totiens quotiens eis melius et uti-
lius videbitur expedire.
XXXII. De publicatione statutorum. Rubrica.
Et ad hoc quod omnes confratres istius scole benedicte magis in pron-
tu habere debeant omnia supra|f.8v|dicta statuta scole predicte et ut ea
melius valeant observare et facere que cedant ad laudem et honorem
omnipotentis Dei et gloriose Virginis matris eius, statuimus et ordinamus
quod gastaldiones dicte scole qui nunc sunt vel pro tempore erunt, per
fidem dicte scole et per sacramentum teneantur et debeant legi facere
vulgariter et distincte omnia statuta et ordinamenta dicte scole omni an-
no, ad minus ter in quolibet anno, videlicet in refectione confratrum
dicte scole que solet fieri inter festum omnium sanctorum et festum
sancti Martini, et si refectio non fieret, in capitulo dicte scole illo tempo-
re solenniter congregato, ante publicationem gastaldionum, massarii et
decanorum; et in capitulo dicte scole solenniter congragando de mense
marcii ante festum annunciationis virginis Marie; et in capitulo dicte
scole solenniter congregando de mense augusti ante festum assumptionis
eiusdem virginis Marie; in illis diebus in quibus ipsis gastaldionibus uti-
lius et comodius videbitur convenire.
(a) soliciti et attenti ms
