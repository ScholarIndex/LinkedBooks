NOTIZIE
183
in S. Domenico, una la stessa chiesa. Accortosi, forse, di aver taciuto alcuni
chioggiotti degni di ricordo, aggiunge, dopo l’inerte elenco bibliografico, un
« Indice delle più note personalità di origine clodiense » (pp. 247-251). Del
Tiozzo, studioso locale della prima metà del ’900, una delle sue fonti, scrive
con ammirazione che « si inoltrò nel ginepraio dei documenti archivistici...»
(pp. 249-250). La citazione vale per l’affermazione soggettiva dell’autore, che
non ha molta confidenza con gli archivi. Prima aveva accusato il Razza, altro
studioso locale dell’800, d’essere stato poco sensibile « indagatore delle cor-
renti di pensiero in cosi rapida fioritura nel secondo Ottocento» (p. 249).
Eppure quanto dipende questa storia da quella del Razza! Per rinsanguare il
discorso, il Marcato si c servito di recenti studi (pubblicazioni e tesi di lau-
rea), ma, dato un certo modo d’esporre di dire e di disdire, la narrazione
risulta spesso ambigua, passando egli, senza avvisare il lettore, ad esprimere
un suo giudizio personale, dopo aver esposto quello della fonte. Il lavoro,
senza apparato critico, di scarso affidamento, appare affrettato. Non vi manca
una certa immodestia : « La pubblicazione è particolarmente destinata agli
studiosi di cose clodiensi...» (p. 5). [P. G. L.]
* Accenni a Venezia, anche se poco significanti, si leggono in A. O. Cita-
rella, Il declino del commercio marittimo di Amalfi, "Archivio storico per
le province napoletane", XIII (1975), s. Ili, pp. 9-54. Nello studio, tenuto conto
che Amalfi nel 1131 viene definitivamente assorbita nel regno normanno, si
esamina il suo traffico marittimo, il quale non cessa con la perdita dell’indi-
pendenza. Un documento isolato del 1259 attesta che la piazza d’Alessandria
era frequentata ancora da qualche mercante amalfitano (pp. 49-52). [P· G. L.]
* In “'Nuova scintilla. Settimanale di informazione della diocesi di Chiog-
gia” (a. XXX, n. 23, 6 giugno 1976), oltre agli articoli che presentano Sennen
Corrà, nuovo vescovo di Chioggia, nato a Salizzole in provincia di Verona
il 22 dicembre 1924, si leggono con interesse: A. Mozzato, Il tipo ideale di
vescovo dagli scrìtti e dall’opera di Jacopo Nacchianti, vescovo di Chioggia
dal /544 al /569; D. De Antoni, Veronesi alla guida della diocesi di Chiog-
gia; A-M. Scarpa, Le consacrazioni episcopali di Antonio Maria Calcagno e
di Sennen Corrà. [P. G. L.]
* Una breve raccolta di saggi è nell’ultimo volume degli "Atti e memorie
del Museo del Risorgimento”, Mantova, 1974/75; tra i quali rammentiamo in
particolare G. Paladini, I cattolici e la società italiana (una rassegna delle pub-
blicazioni circa tale problema dall’età delle guarentigie al concordato); M. Deam-
brosis, La crisi del partito mazziniano e la Comune. R. Giusti offre un rapido
disegno della consistenza documentaria del museo medesimo. [R. G.] *
* Per quanto pubblicati con un certo ritardo rispetto alla effettuazione del
convegno (1972), assai utili sono gli Atti del convegno di studi organizzato a
Mantova in occasione del quinto centenario della basilica di Sant’Andrea e
della morte dell’Alberti (Il Sant’Andrea di Mantova e Leon Battista Alberti,
Mantova, 1974, in-40, pp. 438). Distinto in varie parti, il volume presenta una
notevole ricchezza di temi e di argomenti che, di carattere generale o partico-
lare, riguardano l’evoluzione della architettura e del pensiero estetico dall’età
medievale in avanti, con frequenti excursus su aspetti religiosi, politici, ecc.
