LA CULTURA URBANA NELLA SOCIETÀ VENETA
*57
rispetto et obbedienza alla publica maestà » (309). Veramente super-
flua per siffatta prassi l’esistenza di pur volonterosi produttori di
mastice ideologico per la tenuta d’atmosfere consensuali!
Non stupisce, pertanto, se — senza un retroterra socio-economico
quale quello di cui fruivano i membri della Royal Society e senza,
d’altro canto, un sovrano che li irreggimenti dettando un «reglement»
da « estre exactement observé » (31°), in attesa d’un mandato ancora
di là da venire e inutilizzati dalla Serenissima scarsamente bisognosa,
al contrario degli stati assoluti, di ranghi impiegatizi a pieno tempo
— gli intellettuali si siano da un lato frantumati tentando, ognuno
per proprio conto, d’ottenere un impiego nicchia (si vedano, in pro-
posito, gli epistolari del tempo tutti grondanti di « richiesta di gra-
zie » e « rendimento di grazie ») e dall’altro, spesso reduci dal falli-
mento dei tentativi individuali, si siano coalizzati in tante minu-
scole corporazioni, inoffensive per l’ordine costituito e intente all’au-
toglorificazione. Senza forza contrattuale, evadevano, cosi, dall’ozio
forzato e dal disagio d’una situazione che non consentiva alla cate-
goria ruoli gratificanti. Immuni, purtroppo, dalla salutare tentazione
del silenzio, aggrappandosi alle parole come ad un salvagente, colti-
vano assieme le comuni inclinazioni retorico-letterarie; convinti di
conseguire « con gl’inchiostri » 1’« eternità » e la « fama », si presta-
no, l’un l’altro soccorrevoli, scambievole attenzione, si omaggiano a
vicenda. Chiunque frequenta l’accademia ha l’ambito titolo di lette-
rato, termine che, con accezione piu larga dell’odierna, designava
allora l’intellettuale (dizione questa oggi oscillante e incerta, ora ri-
stretta a chi fa un uso critico della propria intelligenza, ora estesa
a chiunque l’adoperi, per professione, più delle mani). La qualifica
deriva dalla iscrizione, l’istituzione si fa garante della qualità dei
propri affiliati; e in quella questi codificano la propria identità. « Che
Vostra Signoria sia stata accettata nell’accademia » romana degli Or-
dinati « io non mi meraviglio, perché gli uomini di lettere costi la-
(309) £fr a. S. V., Senato. Lettere Vicenza e Vicentino, filza 31.
(310) Reglement ordoné par le roy pour l’académie royale des sciences du 26
de janvier /699, Paris 1699, p. 3. Sull’accademia delle scienze cfr. R. Hahn, The
anatomy oj a scientific institution: the Paris Academy of Sciences, 1666-1803,
Berkeley and Los Angeles 1971.
