*38
G. Βενζονι
fango marcisce », essendo Γ « ozioso » sepolto come morto « nel pro-
prio corpo in cui par vivo » (227); otium fugito suona imperiosa una
legge del codice morale olimpico; gli Incamminati di Conegliano
sono decisi a « fuggire come abominevol peste l’otio » (228); i Com-
posti di Lendinara sono fieri d’aver tenuti « lontani » gli « ingeni »
locali dal « padre di tutti li vizi » (2ae); i suoi due figli, ricorda con
orgoglio il giurista Luigi Antonio Camposampiero, divenendo mem-
bri dei Ricovrati « si obbligarono di andar operando per tenersi lon-
tani dall’ozio » (23°); vibrante è 1 'Oratione... in biasimo dell’Otto
(s. n. t., ma Brescia 1567) de « l’Arcano », il ferrarese Alberto Lollio,
agli Occulti di Brescia. « Bestia da non nudrirsi appresso », donde de-
rivano « la crapula » « il gioco » « la lascivia », a detta del notaio
veronese Alessandro Canobbio il quale si augura che i Filarmonici i
Moderati e i Novelli operanti, attorno al 1571, nella sua città cacci-
no, appunto, « il maledetto otio dalle case et piazze ». Comunque,
grazie alla loro esistenza, « a tutti l’otiosi sarà levato l’occasione de
l’iscusarsi essendo che fra queste tre academie è dato loco a ciascuno
per lo esercitio virtuoso » (231). Ciò vale, beninteso, pei nobili e gli
abbienti; per i mendicanti e i vagabondi il buon notaio suggerisce,
invece, l’istituzione di veri e propri campi di lavoro forzato (232).
Non bastano, tuttavia, le recite di versi, le dissertazioni, edificanti
o frivole, a sconfiggere l’ozio nel quale inacidiva riottosa una nobiltà
cui la Repubblica ha ridotto, di molto, lo spazio politico confinan-
dola ad opporsi, ringhiosamente, a paventate eventualità d’allarga-
mento, a vantaggio dei popolari, dei consigli cittadini. E, d’altronde,
p27) opere, III, Venezia 1740, p. 457.
(228) Qu in Μ., IV, p. 114 e III, p. 191.
(229) progressi Composti overo ... ristretto dello ... stabilimento dell’ac-
cademia de’ Composti..., s. 1. 1708, pp. io, 17.
(23°) ¿gii accademici Ricovrati ... giustificazione ... nel suo cessar di
operare, Padova 1737, p. vi.
(231) Breve trattato sopra le accademie ai... Novelli di Verona, Venetia
1571, passim.
(232) Discorso ai... presidenti della Carità di Verona ... nel quale si
mostra l’importantia de provvedere a’ poveri mendicanti, Padova 1572; e, lu-
singato dalla favorevole accoglienza da parte delle autorità, il Canobbio ripub-
blica il Discorso assieme a gli Ordini con i quali si è introdotta nella città di
Verona la santissima opera de’ mendicanti, unita a quella de i derelitti, Ve-
rona 1590.
