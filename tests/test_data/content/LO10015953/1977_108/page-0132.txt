LA CULTURA URBANA NELLA SOCIETÀ VENETA
*37
ha « rinvigorita la pianta immatura di questa accademia » (221). Poi-
ché ogni rettore può costatare « che, non essendovi niun tratteni-
mento civile, bisogna per forza » che gli abitanti vi « si slancino alli
ridotti, alle risse » (222), comune a tutti è la convinzione « che alla
perfezione delle città giovano singolarmente gli esercizi pubblici di
virtù e delle buone lettere » (223); tant’è vero che « tali congressi vir-
tuosi », le accademie, sono « abbracciati et favoriti in ogni luoco da
tutti i principi per l’utilità pubblica » (224). Anche se solo raramente
esprimono alcunché di valido, le accademie tornavano pur sempre
utili per tamponare l’emorragia degli intellettuali dai centri minori;
e, soprattutto, servivano ad occupare la nobiltà locale, a distoglierla
da velleità politiche stimolandola ad incruente competizioni lettera-
rie, ad attenuarne le tendenze rissose e violente nella complimentosa
atmosfera d’una prescritta cortesia, a sollecitarne il lealismo coll’im-
posto rispetto alle autorità. La pace accademica può scendere bene-
fica dal chiuso delle sale, sedi di cortesi tenzoni verbali, sulla città
inquieta; né è senza significato che Pietro Paolo Bissari, figura di
spicco tra gli Olimpici, dirima a Vicenza, dal 1619 sino, almeno, al
1638, come « provveditore sopra la pace », le controversie della liti-
giosa nobiltà cittadina (22S) acquistandosi larga fama d’esperto in
questioni cavalleresche (226). Meritorie altresì le accademie nella lotta
contro l’ozio, ove l’umanità, altrimenti — cosi, apocalittico, Sperone
Speroni nel Discorso circa il fare un’accademia — « roina e nel suo
(221) Le grandezze Minotte ... acclamate dalli ... Immaturi di Castel
Franco nella venuta dell’illustrissimo ... Lorenzo Minotto podestà e capitano
di Treviso con occasione della publica mostra delle militie il giorno XI maggio
1650 ..., Trevigi 1650.
(222) Cosi Francesco Duodo, reduce dal reggimento bellunese, il 17 no-
vembre 1621, in Relazioni dei rettori veneti in terraferma, a c. di A. Taglia-
fERRi, II (= Podesteria e capitanato di Belluno, Podestaria e capitanato di Pel-
tre), Milano 1974, p. 77.
(223) Cosi il rettore Pietro Cappello nell’approvare, nel 1614, i Sospinti
cremaschi, cit. in M., V, p. 231.
(224) cosi) nei 1637, a proposito degli Sterili candioti, gli inquisitori in
Levante, cit. in M., V, pp. 261-262.
(225) cfr. G. Ghellini, Episodi di vita vicentina nel '600, in "Odeo Olim-
pico”, 2 (1942), pp. 77-122 e G. B. Zanazzo, Bravi e signorotti in Vicenza e nel
Vicentino nei secoli XVI e XVII, ibid. 5 (1964-65), pp. 97-138 e 6 (1966-67),
pp. 259-279 e 8 (1969-70), pp. 187-225.
(226) Cfr. D.B., X, p. 688.
