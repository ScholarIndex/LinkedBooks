ι8ο
NOTIZIE
nitivamente sciolto da Pio X nel 1904. Di esso restava solo una serie di inizia-
tive di carattere economico-cooperativo, quali, ad esempio, le casse rurali e le
organizzazioni di mutuo soccorso che avevano contribuito a sostenere l’opero-
sità degli strati più poveri della società friulana.
Lo stesso Agostinetti nel quaderno n. 2 del Movimento "Civiltà mittel-
europea” (Le associazioni goriziane alla vigilia della prima guerra mondiale,
Padova s. d., ma 1976) fa una rassegna delle associazioni umanitarie, di mutuo
soccorso, culturali, confessionali e sportive fiorite nel Goriziano, mostrandone
i legami con le diverse tendenze politiche del momento (liberali, socialiste,
cattoliche) e con i differenti gruppi etnici, tanto che Gorizia finisce con l’ap-
parire uno specchio piccolo, ma fedele, di quella grande realtà che fu l’impero
asburgico. [G. P.]
* Ed ora una notizia di carattere veronese. Utilizzando il Liber juris avi-
lis urbis Veronae, conservato nella Biblioteca Capitolare, Giovanni Faccioli
ricostruisce l’organismo comunale veronese nel suo primo secolo di esistenza
autonoma (Il comune di Verona nei suoi istituti di diritto pubblico e privato
nel periodo dell'autonomia, 1136-1228, Verona 1975, pp. 158). Il codice, già
pubblicato nel ’700, era stato utilizzato da molti studiosi, fra cui il Simeoni
che nel 1920 aveva tracciato un quadro delle istituzioni comunali veronesi.
In questo volume del Faccioli, un archivista che ha lavorato per alcuni decenni
tra i documenti della città scaligera, l’esame delle singole istituzioni è più
ampio e più analitico. Di ogni magistratura l’a. espone l’origine e lo sviluppo.
Passano cosi sotto i nostri occhi istituzioni quali la Concione e il Consiglio,
le figure del podestà, dei giudici di Comune e del "massaio" con le loro attri-
buzioni, il matrimonio, le successioni, il sistema delle pene e in genere ogni
forma di gestione della cosa pubblica. L’esposizione è minuziosa ed esauriente.
A tratti il dettato non è molto limpido, ma l’informazione è sempre sicura e
tutto il volume si rivela come il risultato di un lavoro scrupoloso e di un’in-
dagine coscienziosa. In appendice alcuni capitoli del Liber juris. [G. P.]
Un’indagine indirizzata a rilevare la diffusione e la qualità delle opere di
pensiero illuministico francese presenti a Venezia e il ruolo svolto dalla cen-
sura nell’ostacolarne la penetrazione è svolta da Franco Piva nell’articolo Cen-
sura e libri proibiti a Venezia: il registro Donadoni-Morelli (1769-1795), pub-
blicato in "Aevum”, a. XLVIII (1974), p. 547-569, articolo che, come avverte
l’autore stesso, è « una sorta di appendice » ad un altro suo lavoro, Cultura
francese e censura a Venezia nel secondo Settecento, pubblicato nel vol. XXVI
(1973) delle "Memorie dell’Istituto veneto di scienze, lettere ed arti”. Il mano-
scritto studiato, dal titolo Registro dei libri fermati nelle dogane dal revisore
deputato d. Antonio Maria Donadoni e dal suo successore don Giacomo Mo-
relli, conservato alla Querini-Stampalia di Venezia (codice cl. IV, n. 506), è
pubblicato in appendice all’articolo; contiene l’elenco, fatto probabilmente per
promemoria personale dai revisori, dei titoli di opere fermate perché erano con-
trarie alla religione, ai principi e ai buoni costumi o perché infrangevano le
leggi sui privilegi di stampa. L’analisi dei titoli permette all’autore di segnalare
una serie di osservazioni. Esiguo fu il numero di sequestri operati sulla lette-
ratura erotico-libertina francese e modesto il numero dei "fermi” di opere illu-
ministiche, neppure cinque in media all’anno. Questo tuttavia non avvenne per
uno scarso interesse dei veneziani verso i pensatori illuministi più avanzati
