94
G. Benzoni
Cultura urbana, dunque, non solo perché prodotta dalla città, ma
anche perché ignora la terra che a quella fa affluire le sue risorse,
perciò incapace d’un collegamento e d’un confronto serio coi temi e
problemi del presente; e percorsa da un astio sempre pili virulento
— riscontrabile anche negli « artigiani » (evidentemente Γ « odio na-
turale che i plebei e i villani portavano ai nobili » (27) non ha effetti
sufficientemente unificanti) augurantisi che «Dio» li «scampi dal mal
villano » (2S) — che s’indirizza non solo al singolo « villano », più o
meno grottesco, ma alla stessa classe dei contadini, brutti, rozzi, avi-
di, deformi, maleolenti, moralmente laidi, sempre e comunque spre-
gevoli^9). Le ricorrenti carestie spingono il bifolco al vagabondaggio
e all’accattonaggio: sgradevole d’aspetto viene in città a mendicare,
e la turba, quasi incarnazione inquietante dei deformi dannati delle
sculture romaniche. Anche il simpatico e ingegnoso Bertoldo è fisica-
mente mostruoso: un testone abnorme contiene il suo cervello fino.
E non basta: ha occhi arrossati, orecchie d’asino, naso adunco, lab-
bro pendente, denti allungati, gozzi plurimi, gambe caprine (30). Il
rimorso della città, « unità ideologica », per Gramsci, « contro la
campagna » (31), non si riscatta nella comprensione : s’inarca e s’in-
torbida nell’odio, nella paura, nel sarcasmo o si diluisce nella stuc-
(27) Cosi uno storico del primo ’600, Silvestro Castellini {Storia della città
di Vicenza..., XIV, Vicenza 1822, p. 200).
(2S) Cfr. le Astutie de’ villani sententiose e belle composte per Lorenzo Pic-
cinini, Trevigi 1624 (prima editi a Perugia, Firenze e Bologna), ove c’è, pure
la « risposta de’ contadini » concludentesi collo smarrito « contadini hor che
fareno, / poi che ogn’un ci ha posto il freno / cittadini et artigiani / che ci
trattan come i cani ./ e ci fanno poi meschini / e dicon dagli dagli a’ conta-
dini ».
(29) Sulla ricomparsa di « le paysan » altomedievale « devenu vilain ... plus
près de la bête que de l’homme » cfr. il cenno e la bibl. ivi cit. in J. Le Goff,
Les paysans et le monde rural dans la littérature du haut Moyen Age (Ve-VIe
siècles), in Agricoltura e mondo rurale in occidente nell’alto Medioevo, Spoleto
1966, pp. 740-741.
(30) Cfr. G. C. Croce, Bertoldo e Bertoldino (col Cacasenno di A. Banchie-
ri), a c. di G. P. Dossena, Milano 1974, pp. 21-22.
(31) Cit. in G. Galasso, Croce, Gramsci e altri storici, Milano 1969, p. 99.
Non inopportuno, a questo punto, ricordare che per Marx « la storia moderna
è urbanizzazione della campagna, e non, come presso gli antichi, ruralizzazione
della città » (cit. in M. Lelli, Dialettica della città, Bari 1974, p. 74). La quale
città è stata giustamente definita anche « la "forma simbolica” di tutta una
cultura » (cfr. AA. VV., La città come forma simbolica. Saggi sulla teoria del-
l’architettura nel Rinascimento, Roma 1973).
