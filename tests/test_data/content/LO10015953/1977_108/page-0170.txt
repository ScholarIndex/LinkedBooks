RASSEGNA BIBLIOGRAFICA
Ï75
teresse conoscere l’effettivo ruolo svolto nel periodo trattato dai principali pro-
duttori, nonché le peculiarità dei loro impianti. Si comprende, per altro, che
una ricerca del genere avrebbe comportato indagini ben più complesse ed ulte-
riori problemi di non rapida e semplice soluzione.
Meritano infine attenzione alcune considerazioni che l’autore pone al ter-
mine del suo lavoro relative alla più vasta questione della decadenza econo-
mica veneziana del XVIII secolo ed alla condotta tenuta in quei frangenti
dall’aristocrazia dirigente. Secondo i tradizionali criteri per lo più seguiti dagli
storici, oggetto preferito di studio sono state le manifestazioni che, in un mo-
do o nell’altro, possono passare sotto la definizione di "illuministiche”; in tal
maniera la ricostruzione dell’ultimo periodo della Repubblica altro non ha
potuto ottenere che ripetere la consueta descrizione del declino della Repub-
blica riferendolo allo splendore della "Serenissima” dei tempi d’oro od agli
stati nord-europei contemporanei.
Polemizzando con detti sistemi l’autore sostiene I’improponibilità di simili
confronti e la necessità di indirizzare la ricerca verso diverse direzioni. Pro-
prio l’esame dei problemi dell’industria cartaria propone un orientamento
nuovo suscettibile di interessanti sviluppi; sarebbe, perciò, opportuno riconsi-
derare più attentamente il comportamento della classe dirigente veneziana e
valutare la « quotidiana pratica di governo » di magistrati che non sempre
presero decisioni errate, ma che spesso sono state liquidate troppo sbrigativa-
mente perché ritenute tipiche dell’“ancien régime”. Certo, molto spesso, l’ope-
rato di costoro fu insufficiente, ma, in diverse occasioni, le loro scelte otten-
nero risultati che solo una cattiva valutazione delle fonti potrebbe giudicare
negativi od inadeguati. Relativamente alla carta il Mattozzi intravede le linee
di una certa evoluzione nell’impostazione dei problemi da parte dei magistrati
veneziani : da una politica d’ispirazione mercantilistica tendente a favorire il
commercio estero si può rintracciare, attraverso le agevolazioni dei processi di
ammodernamento delle fabbriche, la tendenza a giungere ad una concezione
liberistica dell’industria e del commercio di cui il principale ed esplicito fau-
tore fu l’inquisitore alle Arti Francesco Battaglia.
Anche un attento confronto della legislazione veneta con quella vigente
in altri stati italiani, reputati "riformisti”, può facilmente confermare che
1’ « intervento del legislatore fu contenuto entro limiti pertinenti ed incoraggiò
la manifattura in tutto lo stato » (p. 91).
Probabilmente anche in altri campi dell’economia veneta una ricerca che
tenesse conto delle indicazioni suggerite dal Mattozzi e le ampliasse adegua-
tamente potrebbe dare risultati altrettanto interessanti.
Concludo la presentazione del lavoro del Mattozzi ricordando pure le
tante tabelle fitte di dati e statistiche che illustrano utilmente il discorso del-
l’autore.
Mario Infelise
