LA CULTURA URBANA NELLA SOCIETÀ VENETA
I25
la rinomanza di Domenico Gisberti, uno dei fondatori degli Angu-
stiati muranesi, «nelle più dotte assemblee di dentro e fuori d’Ita-
lia », gli successe, come ad Omero in Grecia, che « ogni provincia »
volle contendersene la presenza, tanto era il desiderio di « rapire
questo gran letterato » (171). Del pari l’affermazione di un Giovan
Francesco Loredan — inviava raccomandazioni persino all’impera-
tore (172), la sua « eloquenza », dicevano i contemporanei, « quando
scorre il sentiero d’un soggetto, lo lascia lastricato di gloria » (173),
non c’era autore che non ambisse all’« honore di qualche sua lettera
al frontespizio » (I74) - si fa strada nelle accademie, in queste si con-
solida e da queste si impone in tutta Italia : membro, a Venezia, dei
Difesi Inoltrati Sollevati Provveduti Delfici, dei Ricoverati di Pa-
dova, dei Freddi di Lucca, degli Adagiati di Rimini, degli Ottusi di
Bologna e, ancora, degli Ottusi di Spoleto che gli dedicano i loro
Deliri, e dei Fucinanti di Messina che, a loro volta, gli dedicano la
terza parte delle loro Stravaganze liriche, la sua notorietà è soprat-
tutto legata alla fondazione e alla direzione degli Incogniti, « tra i
quali, come un sole tra i pianeti, spiccava i prodigiosi raggi dell’elo-
quenza » (175)· L’accademia è Vhabitat più congeniale del letterato,
lo sfondo costante dei suoi movimenti, la garanzia della presenza di
confrères in grado d’apprezzarlo, purché, naturalmente, anch’egli
s’impegni a fare altrettanto : i loro applausi, sicuri perché ricambiati,
attutiscono, in un’atmosfera amica e ovattata, gli angosciosi riflessi
del rapporto diretto col pubblico, cui è brutalmente costretto anche
se sovente non possiede la disinvoltura e la spregiudicatezza neces-
sarie per affrontarlo. Gli elogi degli intenditori alleviano qualsiasi
amarezza : « in mio biasmo ragli ed urli / una mandra di somari /
mi commenda il Zeno, il Zurli / il Fardella e il Cappellari » asseri-
(171) La virtù fra i cipressi. Nell’essequie funebri del signor Domenico
Gisberti. Oratione... recitata ... in Murano dal signor Antonio Lupis, Vene-
tia 1677, pp. IO-II.
(172) Cfr. F. Croce, Tre momenti del barocco letterario italiano, Firenze
1966, p. 224.
(173) £osf Ferrante Pallavicino nella Veglia seconda de’ ... Unisoni ...
in Venetia in casa del signor Giulio Strozzi..., Venetia 1638, p. 96.
(174) A. Lupis, Vita di Gio. Francesco Loredano, Venetia 1663, p. 50.
(175) Cosi, ancora il Lupis, cit. in V. Brocchi, L'accademia e la novella
nel Seicento. Gian Francesco Loredano, in “Atti del r. ist. ven. di SS. LL. AA. ,
VII s., 9 (1897-98), p. 296.
