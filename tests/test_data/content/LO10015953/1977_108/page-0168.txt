RASSEGNA BIBLIOGRAFICA
m
Ivo Mattozzi, Produzione e commercio della carta nello stato veneziano set-
tecentesco - Lineamenti e problemi, Bologna, Università degli studi, Isti-
tuto di storia medioevale c moderna, 1975, pp. 99.
Una lacuna esistente negli studi di storia economica veneta del ’700 viene
colmata dal presente volume di Ivo Mattozzi, il quale, sulla base di una ricca
documentazione archivistica, delinea un preciso quadro dell’industria cartaria
nell’ultimo secolo di vita della vecchia Repubblica.
In precedenza, solo sporadicamente, i problemi e gli aspetti generali di
tale ramo dell’industria veneta erano stati trattati e, al riguardo, le informa-
zioni più esaurienti erano quelle forniteci, nell’ambito di un lavoro su tutta
l’economia dello stato veneziano settecentesco, dal Caizzi (B. Caizzi, Industria
e commercio della Repubblica veneta nel secolo XVIII, Milano 1965, pp. 175-
180) per il quale, nel periodo in questione, le cartiere venete attraversarono
una congiuntura decisamente negativa.
Con simili conclusioni il Mattozzi non è d’accordo: anzi in ripetute occa-
sioni polemizza aspramente con i metodi e le valutazioni del Caizzi; sempre
però le critiche appaiono giustificate, corredate come sono da una convinciente
e documentata esposizione delle tesi dell’autore.
A parere del Mattozzi, infatti, il secolo di crisi per l’industria cartaria fu
il XVII: la decadenza, iniziata verso il 1638, favori la concorrenza francese e
genovese che lasciò a Venezia il predominio della sola Costantinopoli, dopo
averle sottratto molti dei suoi tradizionali mercati. Nuovi impianti, inoltre,
sorti nel Tirolo, a Mantova, nello stato pontificio ed in Toscana affrancarono
le anzidette zone dalla dipendenza dalla produzione veneta e causarono una
rarefazione della disponibilità degli stracci, materia prima indispensabile alla
fabbricazione della carta.
Nei primi decenni del secolo successivo, finite le guerre veneto-turche, la
riduzione dei diritti doganali nei porti dell’impero ottomano eliminò alcuni
degli impedimenti che gravavano sul commercio veneziano di carta. Non di-
minuì, invece, la concorrenza francese e genovese, per fronteggiare efficace-
ment e la quale sarebbe occorso, per lo meno, un miglioramento qualitativo
della merce combinato ad un abbassamento dei prezzi. L’impossibilità di ri-
chiamare nuovi investimenti nel settore e l’incomprimibilità dei costi delle
materie prime e del lavoro, tuttavia, resero tali misure di difficilissima attua-
zione. I soli rimedi possibili, pertanto, dovettero agire sul piano fiscale ed
ebbero come scopo una mitigazione dei tanti ed altissimi dazi esistenti.
La diminuzione del carico fiscale avvenne tra il 1716 ed il 1727 e pose le
premesse per convogliare una quantità maggiore di capitali nel settore cartario
favorendo un incremento della produzione ed uno sviluppo delle esportazioni.
I risultati immediati, però, non corrisposero completamente alle « intenzioni
ed alle speranze dei legislatori e dei mercanti veneti»; le agevolazioni fiscali,
infatti, finirono con l’avvantaggiare per lo più i soli produttori per il mercato
estero. Le novità, inoltre, richiesero pronti investimenti di capitali possibili
unicamente alle industrie esportatrici che, per contro, non riuscivano a piaz-
zare tutta la loro aumentata produzione sul mercato della sola Costantinopoli.
Ma, malgrado detti inconvenienti, il miglioramento della situazione fu
sensibile. In base ai dati offerti dai vari censimenti delle cartiere effettuati dai
magistrati veneziani il Mattozzi distingue 3 periodi in cui possono notarsi ten-
denze e caratteristiche diverse: dal 1725 al 1767 in tutti i territori dello stato
