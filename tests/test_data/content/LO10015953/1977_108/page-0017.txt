ι6
L. Pesce
all’inizio "pauperibus Christi”, si estende ai malati e ai pellegrini,
non è quindi limitato alle capacità finanziarie della confraternita,
ma esprime una certa fiducia nella comunità cristiana e fede nella
provvidenza. Perciò non si potrebbe affermare che il movimento dei
battuti, una volta istituzionalizzato, abbia perduto la sua efficacia o
che la norma statutaria ne abbia mortificato la pietà verso Dio come
verso il prossimo (44).
— organizzativo : impone anzitutto una struttura direttiva colle-
giale, con quattro gastaldi, un massaro e alcuni decani, quindi un
sindaco generale; questi ufficiali durano in carica un anno, eccetto
il sindaco generale che resta "ad beneplacitum scole” o si ritira
quando crede. I gastaldi devono avere almeno trent’anni, gli altri
venti. Il massaro, il decano e il sindaco generale, dovendo maneg-
giare il denaro comune, sono tenuti a prestare una determinata cau-
zione. L’elezione degli ufficiali non è affidata a tutti i confratelli,
ma riservata a 16 membri, cioè ai quattro gastaldi uscenti che allo
scopo si associano dodici « de melioribus et antiquioribus confratri-
bus » : una forma democratica, come si vede, piuttosto ridotta e che
verrà seriamente applicata solo nel 1333 (45). Il nome degli eletti vie-
ne solennemente proclamato nell’assemblea generale di novembre,
senza speciali cerimonie, a quanto pare, eccetto quella del giuramen-
to di fedeltà. Il capitolo generale si raduna tre volte all’anno, ma
non sembra avere gran spazio operativo. Per le decisioni comuni si
richiede il numero legale di 60 membri, per quelle di maggior peso
si esige la presenza di 100 confratelli (e il consenso di almeno due
terzi); nella grande gestione economica pare che la dimensione de-
mocratica abbia la sua rivalsa (46). L’iscrizione è aperta a tutti, uo-
mini e donne, salvo le persone malate, a meno che non siano dispo-
ste a versare 25 lire di piccoli a beneficio dell’ospedale. Le donne
sono aggregate, come dice il testo, alle orazioni, alle processioni dei
(44) Ovviamente i movimenti popolari spontanei, anche religiosi, non pos-
sono avere lunga vita; la Chiesa, com’è naturale, cerca di alveolarli orientan-
doli al bene comune, in concreto verso opere caritative, sociali, artistiche (c£r.
Morghen, Le conjraternite di disciplinati, p. 318).
(45) Cioè colla norma aggiunta n° 35.
(46) Lo si coglie nel capitolo 9 degli statuti, ma anche nella norma aggiun-
ta n° 36.
