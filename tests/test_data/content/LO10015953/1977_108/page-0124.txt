LA CULTURA URBANA NELLA SOCIETÀ VENETA
I29
di una specifica connotazione e giustificazione, le accademie letterarie
s’assomigliano un po’ tutte, si imitano, si scambiano soci e compli-
menti, intrecciano rapporti che prescindono dalla lontananza delle
rispettive città e oltrepassano le divisioni politiche della penisola:
moltissimi i sudditi veneti ascritti in accademie d’altri stati italiani,
moltissimi i non veneti accolti in quelle venete. Come tali le acca-
demie possono essere considerate un elemento di unificazione cultu-
rale — indicativo, ad esempio, che gli Unanimi di Salò siano disposti
ad accogliere, senza ballottazione, qualsiasi « soggetto di gran fama »
e «chi fosse già annoverato in altra accademia d’Italia » (m) -, pro-
motrici di quella «repubblica letteraria d’Italia » (182), di molto in
anticipo sulle vicende della penisola, resa omogenea dall’uso d’un
linguaggio convenzionale e artificioso sterilizzato rispetto alle intru-
sioni delle parlate locali, che si esprimerà nell’entusiastica trasforma-
zione di tanti sodalizi in colonie arcadiche. Né mancano spunti co-
smopolitici, ravvisabili nella ricerca di contatti con associazioni cul-
turali straniere, nel credito offerto e nell’accoglienza tributata a stu-
diosi e studenti d’oltralpe. Strumento di comunicazione e di scambio
per gli intellettuali — Girolamo Zanucchi, « accademico Bramoso »
tra i Solleciti di Treviso intrattiene i Rapiti di Brescia sulla forza
dell’amore e della morte (18s), il veronese Ognibene Ferrari celebra
con un discorso sull’utilità delle accademie, il 17 maggio 1562, l’inau-
gurazione di quella degli Affidati a Pavia (184), il medico e filosofo
veronese Francesco Pona è in corrispondenza con accademici ed ac-
cademie di tutta Italia (185) —, le accademie appagano la loro perdu-
rante cocciuta ambizione di proporsi come ceto superiore, ostinata-
mente restio ad adattarsi a condizioni reali troppo anguste (senza,
(m) Cit. in M., V, p. 387.
(182) Espressione, anche, muratoriana (cfr. M., Ili, p. 453), da approfon-
dire tenendo presente che la « letteratura accademica municipale » è, si, 1’ « ul-
tima difesa di antiche e ormai senescenti autonomie », ma « insieme sforzo di
evadere dalla strettezza e staticità della vita locale con un esercizio letterario
comune a tutta Italia » (C. Dionisotti, Regioni e letteratura, in Storia d’Italia,
V (= / documenti), Torino 1973, p. 1390).
(183) Cfr. M., V, p. 212 e IV, p. 370.
(1M) Cfr. M., I, p. 74.
(185) Cfr. G. Biadego, Catalogo descrittivo dei manoscritti della biblioteca
comunale di Verona, Verona 1892, p. 555.
