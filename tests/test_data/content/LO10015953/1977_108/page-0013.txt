12
L. Pesce
ma non è possibile provarlo con precisi documenti; è probabile che
la strutturazione della scuola vera e propria sia avvenuta dopo la sua
morte (28). Pare comunque evidente la preoccupazione dei responsa-
bili di agganciare l’opera al nome di una persona benemerita, viva
nella memoria del popolo (29). Il proemio non solo echeggia (30), ma
riassume, citando qua e là “ad litteram” una pagina del Chronicon
Marchiae Tarvisanae et Lombardiae (31); la dipendenza dunque è
fuori dubbio. Ora, se la narrazione del cosi detto monaco di S. Giu-
stina, a giudizio del Botteghi, va riportata al 1290 circa (32), il proe-
mio in questione venne aggiunto al testo statutario qualche anno
piu tardi, a meno che gli stessi statuti non siano stati compilati — ma
l’ipotesi è meno probabile - verso il 1295 (33).
b) Le norme statutarie evidenziano gli obblighi dei confratelli e
degli ufficiali, ma anche le sanzioni per i “contrafacientes”, dosate
secondo i criteri del numero e della gravità delle colpe. Vi si pos-
sono cogliere i seguenti aspetti :
- religioso : obbliga tutti, ogni prima domenica del mese, all’ascol-
to della messa cantata in onore della Vergine e in genere nelle feste
della Madonna, del Corpus Domini, di S. Pietro (titolare della cat-
tedrale) e dei santi locali (S. Teonisto, S. Liberale, Ss. Fiorenzo e
Vendemiale); impegna tutti alla messa di sepoltura di ogni confra-
(28) jj vescovo mori, pare, nel 1275, ma gli storici non sono d’accordo:
cfr. C. Agnoletti, Treviso e le sue pievi, I, Bologna 1968 (rist.), p. 149; G. B.
PicoTTi, I Caminesi, con aggiornamento a cura di G. Netto, Roma 1975 (rist.),
p. 88, n. I; A. Marchesan, Treviso medievale, con aggiornamento bibliografico
a cura di L. Gargan, Bologna 1971 (rist.), p. 338; C. Eubel, Hierarchia catho-
lica, I, Padova i960 (rist.), p. 480.
(29) Il cronista Rolandino cosi presenta il vescovo: «Dompnus Albertus
dei gratia episcopus Tarvisinus, vir religiosus et iustus, moribus et honestate
perspicuus qui multum instantissime laboravit ad civitatis negocia reformanda
et tam tempore guere quam pacis multa pertulerat Rome et alibi ut civitas
Tarvisina eximeretur de servitute...» : cfr. Rolandini Patavini Cronica et
facta Marchie Trivixane, a cura di A. Bonardi, R. I. S., VIII, 1, Città di Castello
1905, p. 168.
(30) Cfr. Biscaro, L’ospedale, p. 20.
(31) A cura di L. A. Botteghi, R. I. S., Vili, ni, Città di Castello, 1914-
1916, p. 44.
(32) Ibid, (parte introduttiva del Botteghi), p. xiv.
(33) Date le due “reformationes” cui accennai a pagina 9, supponendo
valida la tesi del Botteghi, ritengo si tratti di aggiunta a statuti già esistenti.
