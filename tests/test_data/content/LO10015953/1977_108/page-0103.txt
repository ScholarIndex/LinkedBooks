ιο8
G. Benzoni
sbarramento protettivo nei confronti del mondo esterno; la miseria
non varca la soglia del palazzo vescovile, non parla latino come il
vescovo esige.
* # #
I sodalizi letterari, le riunioni di persone colte o presunte tali, le
conversazioni di queste su temi impegnativi o frivoli sono riscontra-
bili pure in età antecedenti e susseguenti; quello che contraddistin-
gue l’epoca qui considerata è il bisogno, diffuso e generalizzato, che
questi sodalizi queste riunioni queste conversazioni hanno d’istitu-
zionalizzarsi, quasi di congelarsi imponendosi un rituale complicato,
leggi meticolose che nulla lasciano inevaso quanto a cariche titoli
modalità. L’ignoranza in proposito non è ammissibile : « essendo le
leggi l’anima, dalla cui assistenza riceve, con l’essere, il vivere e l’ope-
rare ogni ben ordinato congresso, perciò sarà primo fondamento e
cura principale nell’academia... il procurarne inviolabile l’osservan-
za et, acciò ... non se ne trascuri... l’esecuzione, siano_stampate
et a ciascuno de gli accademici consegnata copia acciò possano esat-
tamente instruirsene né in occasione e tempo veruno pretendano
l’ignoranza » (9S). Esse, dicono anzitutto, che non è « lecito ad alcun
accademico, senza particolare licenza del prencipe et regenti, far let-
tione o discorso o altra attione nella publica cathedra dell’accademia,
né dar alle stampe compositione sotto nome accademico se non sa-
ranno sottoscritte almeno da uno de’ censori, oltre il prencipe » (96).
Pervase di spirito corporativo, le leggi esprimono una smania nor-
mativa volta a precettare analiticamente e sin ipertroficamente il com-
portamento, non già fini o idealità che raramente escono dal gene-
rico e dall’indistinto. Nascono cosi le accademie - il fenomeno pili
vistoso dell’anatomia e della fisiologia della cultura italiana dal se-
condo ’500 a tutto il ’600 - e, in terra veneta, addirittura proliferano
un po’ per l’assenza di un organismo accentrante come la corte prin-
cipesca, un po’ per riluttanza della classe di governo veneziana ad
una politica d’intervento, ad un’azione di coordinamento promuo-
vente e reprimente in modo uniforme. Solo nel ’700 inoltrato il Se-
nato forzerà — tardiva resipiscenza - le accademie a trasformarsi da
(95) Leggi de gli academici Ricovrati, Padova 1648, p. 6.
(") Capitoli et ordini... de gl'Erranti..., Brescia 1635, p. 16.
