I PIGAFETTA CITTADINI DI PADOVA E VICENZA (SECC. XV-XVl)
27
abbracciato la camera di giurista, Giovanni Alberto abitò prevalen-
temente a Vicenza ed a Lovertino, anche se i suoi rapporti con Pa-
dova furono tutt’altro che sporadici, tanto che nel suo testamento
del 1480 dispose di esservi sepolto, precisamente nella chiesa di
S. Sofia dove riposava il padre Domizio.!64)
La sua attività di amministratore dei beni di famiglia fu piuttosto
complessa, anche perché si trovò nella condizione di dover portare a
termine un affare progettato dal fratello prima della sua prematura
morte. Antonio Pigafetta, nel 1479, si era impegnato in un oneroso
acquisto con Annibaie Capodilista e, Giovanni Alberto che avrebbe
potuto chiedere la risoluzione del contratto dietro pagamento di
una penale, se ne accollò l’onere il che lo portò innanzi tutto a dover
alienare alcuni beni di famiglia. La prima impressione è che non ne
valesse la pena ma, osservando l’area oggetto del negozio, posso de-
durre che Giovanni Alberto aveva visto giusto: vendendo la sua casa
padovana che non gli serviva perchè residente a Vicenza o a Loverti-
no ed alcuni terreni ad Orgiano, territorio che ormai, da quando
erano state definite le proprietà, interessava maggiormente al ramo
di Alessandro fu Matteo fu Sandro ed aggiungendo solo 100 ducati,
neppure in contanti, acquistò terreni nell’area dei colli Euganei a
Zovon e Rovolon, e precisamente ubicati tra il monastero di S. Ma-
ria di Praglia, la Fossa della Nina e la Fossa Bandezza, dunque al
confine tra il territorio padovano e quello vicentino.!65)
Come il fratello Antonio, Giovanni Alberto morì giovane ed a
breve distanza dal padre Domizio. Il 5 aprile del 1480, già gravemen-
te ammalato, nella sua casa di Lovertino dettava le sue ultime volontà
al notaio padovano Francesco da Prato della Valle e cessava di vivere
nel giro di poco tempo, comunque prima del 16 giugno 1481.Í66)
(M) ASPd, AN, 2814, f. 197r e 205r.
(®) In ordine cronologico, ASPd, AN, 1871, f. 301v; 1881, f. 344v, 419r-420v;
1755, f. 464v-465r; 1881, f. 421r-423v.
(66) Giovanni Alberto lasciava in beneficenza e per la riparazione della chiesa di
Lovertino 40 ducati; alla moglie Antonia Fracanzani di Nicola la sua dote, 500 duca-
ti, anche in caso di seconde nozze e per sua sorella Agnese un vitalizio, secondo la
volontà espressa dal defunto padre Domizio; infine designava i suoi figli Cesare, Ga-
