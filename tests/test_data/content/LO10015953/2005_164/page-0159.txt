RECENSIONI
157
anche il lungo e documentato articolo di A. Catella, Il culto di san Luca e
degli apostoli nella liturgia latina, pp. 245-72. Il significato delle reliquie
apostoliche per alcune città della Gallia, analizzato dall’autore, va conside-
rato del tutto analogo a quello che si dovette vivere e percepire nella Pado-
va del IV secolo. «Non è un caso che, ad esempio, Fausto di Riez (attivo tra
il 455 e il 480) — tessendo l’elogio di alcuni martiri di Gallia — esclami:
‘...et geminas palmas triumphi aemulas apostolicae urbi attollimus, atque,
habentes et nos Petrum Paulumque nostrum...’. Dunque la ‘città ideale’ è
Γ1apostolica urbs' illustrata da Pietro e da Paolo (geminae palmae)·, ogni città
desidera riprodurre quel modello; solo così avrà grandezza, fama, protezio-
ne. ..» (p. 266). Lo stesso concetto esprime Paolino da Nola: Costantinopoli
capitale è ‘aemula Romae’, perché se Roma possiede le reliquie di Pietro e
Paolo, Costantinopoli vanta quelle del fratello di Pietro (Andrea) e del di-
scepolo di Paolo (nel caso di Costantinopoli, anche Timoteo oltre a Luca)
(Paul. Noi., XIX, w. 336 sgg.). Padova è anch’essa dunque, al pari della ca-
pitale Costantinopoli, una seconda Roma.
A Padova non c’è ricordo dei ‘brandea’ di martiri come Gervasio e Pro-
tasio, o Agricola (accolti in tante città, anche della Gallia, dopo le invenzio-
ni dovute ad Ambrogio; cfr. Catella, p. 267, nota 49); ma solo di reliquie
apostoliche (5). Il che già suggerisce di non scartare a priori le tradizioni che
fissano l’arrivo delle reliquie a Padova in un’età alta, quella di Giuliano l’A-
postata: proprio l’assenza di reliquie milanesi o bolognesi, inducendo a por-
re in epoca anteriore ad Ambrogio la ‘translatio’ a Padova, in assoluta con-
formità con quanto esposto sopra, ben dimostra che la città — per la sua
importanza — ottenne le reliquie assai presto e direttamente da Costanti-
nopoli, tramite Concordia, dove esse furono sbarcate e fecero una non lun-
ghissima sosta, prima di ripartire, tutte, per un’altra vicina città, che dob-
biamo appunto individuare in Padova e non, come generalmente si fa, in
Aquileia (6).
Perciò non convince lo scetticismo del Tilatti circa la vecchia Historia
de translatione beatorum Luce evangeliste ac Matthie apostoli de Constanti-
nopoli ad urbem Patavium. Il testo contiene una breve vita dell’evangelista.
Poi, come ben annota Tilatti, «si passa all’epoca di Giuliano l’Apostata,
quando si sarebbe perpetrato a Costantinopoli un sistematico tentativo di
(5) Oltre a Luca e Andrea andrebbe studiata la presenza, in antiche chiese del
padovano, dei ‘brandea’ di Tommaso, o di quelli di Giovanni Battista che — infor-
ma Rufino — un Giuliano portò dalla Terrasanta (lo stesso Giuliano che dalla Terra-
santa recò a Padova le reliquie dei santi Innocenti?).
(é) Per l’anonimo sermone che ci informa su questi passaggi: M.P. BlLLANOVICH,
San Prosdoctmo apostolo della ‘Venetia’. E il problema del così detto Cromazio, «Qua-
derni dell’Archivio Vescovile e della Biblioteca Capitolare di Padova», 4(2005), di
prossima pubblicazione.
