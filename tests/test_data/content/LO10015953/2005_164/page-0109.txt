LA PREPARAZIONE BUROCRATICA DEL SEGRETARIO VENEZIANO
107
gretario d’ambasciata a Roma Martin Imberti che portò con sé il più
piccolo dei suoi tre figlioli.!67) In questi spazi sopravviveva l’antica
figura del precettore privato, che spesso assumeva l’immagine dell’a-
bate, come probabilmente fu il sacerdote Giovanni Antonio Pac-
chetti, quel religioso che fino al 1684 era stato in viaggio al seguito
del segretario Giovanni Giacomo Corniani, inviato in missione di-
plomatica come residente a Napoli, Firenze, e Milano, e che poi di-
morerà nella casa di Marcantonio Corniani, cioè il fratello del diplo-
matico.!68) Ancora a fine secolo un diplomatico del calibro di Rocco
Sanfermo chiederà, e riuscirà a conseguire, grazie al Consiglio dei X,
grazia di poter avere presso di sé a Verona il proprio figliolo. Il pro-
blema era allora se fosse più impellente la necessità di avvalersi di
una persona di fiducia, nel coadiuvare il servizio pubblico, oppure
se fosse più forte il desiderio della presenza in quel ruolo del pro-
prio figlio.!69)
Tuttavia la ricerca di una solida preparazione di diritto civile nel
percorso educativo del segretario non era mai stata attivata, malgra-
do ne fosse sentita l’esigenza. Infatti nella sua scrittura del 1769 il
Cancelliere grande riputava che i principi della iuris prudenza posso-
no dare alla gioventù una giusta idea senza obbligarla a ricorrere al-
lo studio degli immensi libri delle Pandette. L’alto funzionario rite-
neva quindi molto proficua la presenza dei giovani della Cancelleria
ducale alle sopraindicate lezioni, perché venendo a riconoscere la le-
gittima autorità d’onde provengono le leggi, la conformità loro alla
«retta ragione», il bene che ne deriverebbe alla società dalla loro
esecuzione, formerebbero l’abito mentale di discernere ciò che è
giusto, e conveniente, in tutte le azioni, e potrebbero far campeggia-
re nei loro scritti l’equità, e la ragione, unitamente alla cognizione di
ciò che da «grandi uomini» fu determinato nelle cose diverse che
avessero avuto occasione di trattare.!70)
(67) ASV, Senato, Dispacci Roma, b. 210, f. 388-389.
(68) ASP, Prove di nobiltà, b. 35.
(69) ASV, Consiglio dei X, Parti comuni, b. 1343, alla data 16 novembre 1796.
(70) ASV, Miscellanea di atti diversi manoscritti, Cancelleria ducale, b. 94, «scrit-
tura» del Cancellier grande Giovanni Colombo alla data 20 Maggio 1769.
