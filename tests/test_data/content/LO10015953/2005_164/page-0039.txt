38
ANNAMARIA PICARIELLO FORALOSSO
- il 13 settembre 1504 solo Maddalena era già sposata (come ab-
biamo visto fu portata in convento con marito vivente e dissenzien-
te); uno dei suoi fratelli era maggiorenne (si tratta di Giovanni Batti-
sta che il 13 settembre del 1504 pagò 100 ducati per la monacazione
della sorella Maddalena Agata ed 21 ottobre dello stesso anno, ag-
giunse altri 100 ducati per l’altra sorella Isotta);(101)
- se a Giovanni Battista toccò espletare le formalità del caso, con
certezza suo padre era morto.
Ne consegue che, se non fu il padre a costringere Maddalena ad
entrare in convento, sicuramente fu il fratello maggiore. Del resto il
documento che rivela la monacazione forzata della giovane, non for-
nisce la data esatta, ma è esplicito in merito ai responsabili: le autori-
tà ecclesiastiche restituirono alla donna «certa bona mobilia alias as-
signata dicto monasterio per fratres prefate domine Magdalene Aga-
te occasione ingressus - in dicto monasterio». (102)
Ma subentra un altro problema: se la donna entrò in convento
verso il 1504 e se, come sappiamo era già sposata, è possibile che vi
sia rimasta per un ventennio senza che il marito intervenisse? E pos-
sibile che l’iter burocratico a seguito della sua richiesta di dispensa
sia stato così lungo, oppure nel frattempo Maddalena rimase vedova
del primo marito, quello vivente all’epoca dei fatti, il che momenta-
neamente smorzò la sua ribellione?
Comunque le autorità ecclesiastiche allorché appurarono che il
marito di Maddalena al tempo del suo ingresso in convento «erat in
humanis» e che «voluntas dicte mulieris numquam fuit - monachan-
di», le consentirono di tornare alla vita laica e le restituirono la dote.
Così nel settembre del 1527 la donna procedeva alla nomina dei
procuratori perché espletassero tutte le formalità necessarie al recu-
pero dei suoi beni. (103 )
In merito ai punti 6-7, salvo l’uso improprio del termine sororius,
si può ipotizzare che le due sorelle abbiano sposato due fratelli.
(101) Il Bressan riferisce che Isotta prese il nome di suor Cherubina, notizia non
confermata dai documenti padovani che riportano, invece, il nome di Aurelia.
(102) ASPd, AN, 2024, f. 539r.
(i°3) ASPd, AN, 2024, f. 534r-535v e 539rv. Il f. 535 è stato rilegato a rovescio.
