LA PREPARAZIONE BUROCRATICA DEL SEGRETARIO VENEZIANO
99
me facevano nei secoli passati». In effetti lo stesso burocrate consi-
derava il modo che era allora praticato per le prove «inutile e di
semplice formalità». I concorrenti traducevano al tribunale dei capi,
con l’intervento di uno dei Riformatori dello Studio di Padova, po-
che parole di un’epistola di Cicerone, più precisamente da quella
pagina che veniva aperta a sorte dal Riformatore medesimo. Quindi,
nel luogo vicino al tribunale, veniva fatto un «latinetto», che era sta-
to consegnato pochi giorni prima a ciascuno dei concorrenti dal
conservatore della bolla Clementina, allora assistente al concorso in
qualità di maestro della Cancelleria ducale. Infine egli ritornava al
tribunale, con i concorrenti medesimi, e domandava ai magistrati
deputati alle prove del concorso se erano soddisfatti; essi però —
continuava il Cancellier grande — «ordinariamente nulla rispondo-
no, e così senza ballottazione, e senza altro segno di approvazione,
che quello del maestro medesimo, l’esame è finito».!51) Verso la fine
degli anni sessanta del ‘700 nella pratica di svolgimento delle prove
di ammissione alla Cancelleria ducale era quindi andata in desuetu-
dine l’originaria «ballottazione», che veniva effettuata dai magistrati
patrizi e che seguiva la traduzione in volgare dell’epistola in lingua
latina.!32)
La necessità di riformare la modalità del concorso spinse il Can-
celliere grande ad approfondire l’argomento. Nella scrittura il Co-
lombo indicò come testo su cui vertere l’esame la lettura di qualche
«buon libro italiano» a stampa, e in particolare propose la Storia ve-
neta del Paruta, alternando l’utilizzo ora del primo e ora del secon-
do tomo, oppure di qualche altro libro scritto in «buona lingua ita-
liana», cosicché i patrizi potessero riconoscere in quale modo leg-
gesse il concorrente.!33) In realtà, se il Consiglio dei X lasciò inde-
terminata nella deliberazione proprio l’adozione di un preciso libro
(31) ASV, Consiglio dei X, Farti comuni, b. 1154, «scrittura» del Cancellier gran-
de Giovanni Colombo del 20 gennaio 1769 m.v. allegata alla deliberazione del 29
gennaio 1769 m.v.
!32) Zannini, Burocrazia e burocrati a Venezia in età moderna, p. 130-132.
!33) ASV, Consiglio dei X, Parti comuni, b. 1154, «scrittura» del Cancellier gran-
de Giovanni Colombo del 20 gennaio 1769 m.v. allegata alla deliberazione del 29
gennaio 1769 m.v.
