134
EGIDIO IVETIC
appariva come una zona infida, per la presenza di popolazioni slave
ormai integrate a ridosso della costa e decise a imporre il loro ordine
e i loro interessi sul mare (22). Venezia si dovette misurare con i
Croati, ma soprattutto con i Narentani, i quali costituivano, assieme
ai Saraceni nel basso Adriatico, un primo ostacolo nella costruzione
dell’egemonia marittima (23). Bisogna sottolineare che tale dominio
non era concepito, almeno fino all’XI secolo, in modo territoriale, i
Veneziani non ambivano alle coste dalmate quanto all’indiscussa pa-
dronanza delle acque, unici in ciò tra tutti i popoli presenti nel baci-
no adriatico. La differenza tra gli Slavi Narentani e i Veneziani stava
nel fatto che i primi rimasero comunque legati al proprio tratto di
costa, facendo incursioni su una scala più ampia, incursioni e in par-
te commerci con la Puglia, mentre i secondi ebbero in mente l’inte-
ro Adriatico, ma anche lo Ionio e l’Egeo, e si ispiravano ad un mo-
dello culturale, politico ed economico bizantino, essi ebbero —
nonostante le lotte intestine alla società — un progetto che andava
in quella direzione. Fu un lavoro costante, che impegnò molte gene-
razioni, quello di sviluppare traffici e legami istituzionali, di imporre
la propria flotta marittima e di rimpiazzare in tutto e per tutto Bi-
sanzio, almeno su scala adriatica (24). Gli accordi definiti con i Fran-
chi attorno al 840, una sorte di «convenzione navale», portarono al
riconoscimento politico occidentale e segnarono «una svolta decisi-
(22) «Non è dubbio che nel corso degli ultimi cinquant’anni il problema slavo
dominò la vita adriatica e turbò sinistramente l’equilibrio marittimo. La minaccia
della preponderanza slava non offendeva solo l’interesse veneziano, ma anche quello
degli altri rivieraschi dell’una e dell’altra sponda, fossero sudditi dell’impero occi-
dentale o dei Bizantini», CESSI, Storia della Repubblica, pp. 45-46.
(2}) «Né in Adriatico era altra marina, capace di sostenere l’urto degli slavi, che
dai loro domicili lungo la Narenta commerciavano con la Puglia e scendevano nel
Mediterraneo, e più audacemente ostacolavano i transiti adriatici o risalivano a pre-
dare le coste dalmate e istriane indifese, o insufficientemente custodite da deboli
protezioni marittime locali», CESSI, La Repubblica di Venezia e il problema, p. 26.
(24) «Il ducato veneziano esercitava le medesime prerogative, che erano state ri-
servate all’autorità bizantina, e perciò anche l’effettivo esercizio marittimo, con im-
piego di mezzi tecnici propri e di funzioni politiche autonome. Tale esercizio era
confortato da legale riconoscimento della superiorità marittima veneziana, come già
di quella bizantina, ma non escludeva la libertà di transito di terzi. Come ai sudditi
veneti era garantita la facoltà di transito fluviale e terrestre in terraferma, con il solo
onere del quadragesimo, così ai sudditi dell’impero era riconosciuta pari licentia am-
bulandi per mare», CESSI La Repubblica di Venezia e il problema, p. 27.
