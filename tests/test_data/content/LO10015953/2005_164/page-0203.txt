NOTIZIE
201
«melodramma in tre atti e prologo», il cui titolo doveva essere Marina di Malombra,
è pubblicato il libretto (pp. 191-246). Il volumetto contiene anche il carteggio inter-
corso tra Marco Enrico Bossi e Fogazzaro (17 missive, di cui 10 di Fogazzaro) e gli
epistolari che videro come corrispondenti dello scrittore i musicisti Franco Alfano (1
lettera), Gaetano Coronaro (47 lettere), Ildebrando Pizzetti (1 lettera), Giovanni
Sgambati (1 lettera), Giovanni Tebaldini (21 lettere), Pier Adolfo Tirindelli (1 lette-
ra) e il librettista Renato Simoni (7 lettere). In Appendice appaiono, in fotocopia, le
partiture di alcuni brani, dei musicisti citati, per i quali il Fogazzaro compose i testi
(pp. 219-280).
Il secondo volumetto (ANTONIO FOGAZZARO-ROMOLO Murri, Carteggio (1905-
1909), a cura di PAOLO Marangon, Vicenza 2004, pp. 89, 22/VII) risulta prezioso
non soltanto perché il carteggio è pubblicato, finalmente, in modo critico e in misu-
ra completa (si tratta di 13 lettere di ciascuno dei due corrispondenti), ma anche
perché il curatore, nel limpido saggio introduttivo (Rinnovamento religioso e riformi-
smo politico all’alba del Novecento, pp. 7-37), indica elementi e fasi di consenso e di
dissenso fra i due intellettuali e giunge ad affermare, proprio alla luce del carteggio
pubblicato, che sul piano religioso il Fogazzaro pervenne a un «modernismo vero e
proprio» (p. 33), riconosciuto come tale dal Murri stesso, mentre sul piano politico
non si allontanò da un cattolicesimo liberale, seppure di tonalità più democratiche
rispetto a quelle del concittadino Fedele Lampertico.
Entrambi i volumetti sono corredati da ampie aggiornate Bibliografie e da fun-
zionali Indici (dei nomi, dei luoghi, delle opere e dei personaggi letterari, di altri car-
teggi). [M.N.] *
* F. Minniti, Il Piave, Bologna, Il Mulino, 2000, pp. 148. Come risulta dal tito-
lo, nell’opera, di gradevole lettura, si tratta della Grande Guerra. Dopo la sconfitta
di Caporetto si apre una nuova fase della prima guerra mondiale sul fronte italiano.
Il cambio di strategia tattico-militare nell’esercito italiano fa passare la guerra da of-
fensiva a difensiva. Divengono allora importanti il Monte Grappa, il fiume Piave, le
colline del Montello. Soprattutto il Piave divenne il simbolo della nazione, il baluar-
do estremo che separa l’Italia e gli italiani dal nemico. Nel giugno 1918 si combatte
la lunga, estenuante e sanguinosa battaglia del Piave, preludio, dopo alterne vicende,
della vittoria finale nel novembre del medesimo anno. La vittoria entra nella leggen-
da della storia d’Italia e diviene materia di lavoro per poeti, scrittori e musicisti.
A Napoli E.A. Mario scrive la celebre Leggenda del Piave. Il componimento inizial-
mente non venne apprezzato, poi rimase a memoria per i posteri. Al suo autore non
venne alcun vantaggio economico. Mentre nella liberazione dell’Italia meridionale
negli anni 1859-1860 predomina la figura di Garibaldi, molto carismatica, di fronte
alla quale il popolo dei liberatori e le popolazioni meridionali hanno poca storia,
nella guerra del Piave non sono protagonisti i generali e i governanti piuttosto risso-
si, ma il conflitto ha per protagonisti proprio i combattenti, ai quali fanno da sup-
porto le popolazioni locali. Solo per alcuni intellettuali, come d’Annunzio e Mari-
netti, l’ideale permeò lo spirito guerriero; più spesso il popolo, specialmente i conta-
dini, furono mandati a combattere contro il loro desiderio. La condivisione di peri-
coli e stenti in trincea contribuì in modo notevole a creare quello spirito nazionale e
patriottico, che permeerà tutta l’identità nazionale. [G.S.S.]
