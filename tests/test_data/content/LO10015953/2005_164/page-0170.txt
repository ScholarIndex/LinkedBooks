168
RECENSIONI
no alle Silvae di Stazio; a seguire, Domizio aveva collocato un suo commen-
to alla medesima Epistola dove non risparmiava critiche al Merula. Ma il
Merula non era un boccone tenero e rispose presto da par suo: mise a sua
volta sotto tiro il commento del Calderini a Marziale correggendone oltre
cento passi.
Fu forse in questa temperie che il Calderini cominciò a meditare una
strada diversa, affrancabile dal pedaggio di continue e logoranti polemiche,
che costringevano il filologo a ribattere colpo su colpo le critiche aspre de-
gli avversari: «Domizio capì insomma che la partita con gli avversari poteva
venir chiusa definitivamente soltanto impostando e risolvendo i problemi
su un piano più alto di quello del rilievo di errori atti a dimostrare l’igno-
ranza altrui» (p. 48). Prendeva sempre più corpo il progetto di una miscel-
lanea filologica che il Calderini indicò con l’appellativo di Observationes e
che, già in fase di gestazione nel quinquennio precedente, usciva ora in
estratto (quindici capitoletti) come appendice al commento staziano. Le
Observationes erano cosa nuova nella forma ma anche nello stile: bersagli
preferiti risultavano sempre Perotti, Sabino e Merula ma le critiche, rivolte
per lo più alle loro opere a stampa, apparivano formulate senza acredine e
senza polemica «in una sorta di dissimulatio filologica» (p. 52). L’opera fu
interrotta dalla morte del filologo (1478) ma i quaderni giacquero a lungo
in casa del nipote di Domizio, Paolo Calderini. Qui poté vederli un’altra
gloria della filologia veronese, Girolamo Avanzi, e della loro esistenza (an-
che se le due testimonianze non collimano perfettamente) era ben informa-
to anche un altro umanista: Angelo Callimaco.
L’opera completa non fu più rintracciata, ma quanto quel semplice
estratto del 1475 abbia fatto scuola è storia nota. Dalle Annotationes del
Beroaldo, passando attraverso i Miscellanea del Poliziano, l’idea fu ripresa
all’inizio degli anni ’90 anche dal Sabellico (ma la dimostrazione di V. FERA,
Dionisotti e il Ciceronianesimo, in C. DlONlSOTTl, Gli umanisti e il volgare
fra Quattro e Cinquecento, a cura di V. Fera, Milano, 5 Continets, 2003
[Antipodi, 1], pp. XXV-XXX, che posticipa di un anno, al 1491, la stampa
della miscellanea veneziana, non mi ha convinto), per approdare poi a più
articolate operazioni editoriali che riunirono in un corpus il meglio delle an-
notazioni filologiche quattrocentesche. Tutto il percorso è ricostruito scru-
polosamente da Campanelli.
Impossibile qui riferire passo passo le sottili disquisizioni filologiche in
cui il Calderini si addentrò duellando con gli avversari. Campanelli premet-
te a ciascuno dei quindici capitoli un breve riassunto che aiuta il lettore a
non scoraggiarsi e a seguire con più facilità il percorso esegetico. Inoltre
ogni soluzione offerta alla vexata quaestio lascia intendere il modo di proce-
dere del filologo che ora ritratta sue antiche interpretazioni (tacitamente o
esplicitamente ammettendo la svista), ora procede a correggere gli errori al-
trui, talvolta si avvale, nella correzione, di nuove testimonianze manoscritte,
talaltra si lancia in mirabolanti congetture (per le quali è forse ingiustamen-
