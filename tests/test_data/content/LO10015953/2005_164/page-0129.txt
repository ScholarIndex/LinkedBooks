DALMAZIA E SLAVI NEGLI STUDI DI ROBERTO CESSI
127
di Venezia, cioè in quanto cardine del dominio adriatico, che poi era
l’essenza tout court del dominio politico, militare ed economico di
Venezia; quindi una regione e un mare, appunto il Golfo, senza i
quali non si poteva concepire la stessa storia di Venezia. Ebbene, i
due punti di vista, quello della storiografia dalmata italiana e quello
della venezianistica universitaria, non si sono saldati quando si sa-
rebbero dovuti saldare, nei decenni all’incirca tra il 1930 ed il 1960,
decenni decisivi per la formulazione delle linee guida dei rispettivi
passati. Francamente si fatica a percepire un filo rosso nazionale che
potesse unirli. Quali i motivi? In primo luogo, l’attenzione premi-
nente, rivolta negli anni fino al 1950-55, per la storia di Venezia in
quanto Venezia, cioè città Dominante, nucleo fondante e allo stesso
tempo testa dello Stato. Si lavorava su fonti, su tutta una tipologia di
documenti, che inevitabilmente rimandavano alle scelte politiche
del centro, delle sue istituzioni e dell’aristocrazia oligarchica che di-
rigeva lo Stato marciano!6). Si era lontani da una storia sociale che
ponesse in rilievo le specificità regionali di quel condominio di enti-
tà locali che era la repubblica di san Marco. In secondo luogo, la
perdita della sovranità italiana sui territori dell’Adriatico orientale
nel 1945-47, a favore della nuova Jugoslavia, portò a un graduale ri-
fiuto per le ricerche sugli antichi domini adriatici di Venezia.
In genere, la situazione politica e i rapporti tesi, per motivi nazio-
nali e ideologici tra Italia e Jugoslavia durante tutto il periodo 1920-
1960, non hanno sicuramente favorito dialoghi storiografici tra le
due parti. Sarebbe stato difficile dialogare anche in altri contesti eu-
ropei, anche tra tradizioni culturali e storiografiche più mature, nel
senso di più libere da investiture di significati nazionali. Alla fine,
con gli anni Sessanta, ognuno si tenne il comparto storico che gli
aveva attribuito la situazione politica: la Dalmazia era oggetto di stu-
dio delle storiografie jugoslave, concretamente della storiografia
croata (ma non solo). In tal senso decisivi furono ancora prima del
1944-46 (2 voi.). Oggi cfr. Storia di Venezia, Roma, Istituto dell’Enciclopedia italiana
Treccani, 1992-2001 (12 voi.)
(6) Per esempio: Deliberazioni del Maggior Consiglio di Venezia. Vol. I, a cura di
R. CESSI, Bologna 1950. II volume II, sempre a cura del Cessi è stato edito a Bologna
nel 1931, il volume III (Idem) nel 1934.
