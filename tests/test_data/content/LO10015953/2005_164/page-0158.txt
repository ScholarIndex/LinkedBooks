156
RECENSIONI
nopoli, l’arrivo di reliquie apostoliche (2) non deve essere visto come inin-
fluente nella storia stessa della città. Giustamente, sempre Vittorio Peri nel
suo bellissimo articolo (vedi nota precedente), ricorda come la traslazione
delle reliquie di Luca e Andrea aveva elevato «il sacro rango della chiesa di
Costantinopoli, iscritta nel 381 nella pentarchia ‘ecumenica’ con il secondo
posto» (p. 187).
Ma come mai Padova = nuova Roma, è divenuta pari a Costantinopoli?
Lo dico rapidamente, ma è un dato che esigerebbe un lungo esame. Quan-
do l’imperatore Costanzo II sconfisse a Mursa in Pannonia (28 settembre
351) l’usurpatore semibarbaro e pagano Magnenzio, la ‘pars occidentis’
non fu con questo liberata. Magnenzio asserragliato in Aquileia respingeva
senza fatica le avanguardie del pesante esercito cristiano che si affacciavano
sulle Alpi Giulie. Perciò — dicono le fonti — Costanzo II decise di prende-
re Aquileia per mare. Dall’Illirico, in suo possesso, traversò l’Adriatico e
conquistò il delta del Po. Poi le fonti, purtroppo, tacciono o mancano. Sap-
piamo solo che alla fine, inaspettatamente, l’esercito terrestre di Costanzo
riuscì a varcare le Alpi e a cacciare l’usurpatore da Aquileia. Ma quando
Costanzo con la sua flotta era riuscito a conquistare il delta del Po, dove si
era poi stanziato? Non a Ravenna, futura capitale e sede stabile di una flot-
ta militare, più vicina a Roma, città ancora, nella sua aristocrazia, paganeg-
giante e devota a Magnenzio, ma certo più a nord, in direzione di Aquileia.
Penso insomma che Padova possa essere stata per qualche tempo, forse
non la capitale, ma almeno la sede dell’imperatore in occidente. Prima che
la riconquista di Milano facesse nuovamente di questa città la capitale pre-
ferita (3). Questo spiegherebbe anche la presenza a Padova di un vescovo
come Prosdocimo, con poteri sostanzialmente metropolitici: così appunto è
affermato da tante fonti tarde, ma certo basate su antichi racconti (4).
In questo primo filone del volume riguardante più la storia generale che
la locale, indispensabile però per capire la situazione padovana, si inserisce
(2) Per questo tipo di reliquie V. Peri, Il culto delle immagini e delle reliquie nel-
la crisi iconoclasta, p. 188, nota 52 precisa (anche se in un contesto diverso: Peri trat-
ta della grande crisi iconoclasta): «Si allude chiaramente a reliquie materiali secon-
darie, come tessuti posti a contatto dei corpi calandoli dalle fenestellae ricavate nelle
coperture delle tombe poste sotto gli altari, frammenti di catene o resti di indumenti
e oggetti usati dal martire in vita, o altri ricordi materiali di questa natura».
(3) Per Padova ‘città nuova’ cfr. ora: M. P. BnXANOVICH - S. BUSON, La tabella
plumbea dal sarcofago di san Fidenzio nel Museo Civico di Padova, «Bollettino del
Museo Civico di Padova», 93 (2004), in corso di stampa.
(4) Quindi non capisco perchè Tilatti scarti alcune mie ipotesi di lavoro in meri-
to e dichiari con una certa frettolosità: «La leggenda in questione ha tutta l’aria di
essere un esito narrativo privo di fondamento storico...» (San Luca nell’agiografia
padovana medioevale, p. 286, nota 38).
