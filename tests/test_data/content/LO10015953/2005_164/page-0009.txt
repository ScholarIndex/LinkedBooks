8
ANNAMARIA PICARIELLO FORALOSSO
Ed ora qualche precisazione di ordine metodologico. La presen-
te indagine è la sintesi di un lavoro più approfondito, di prossima
pubblicazione, sulle relazioni sociali, culturali e sul patrimonio dei
Pigafetta, sulla base di quanto emerge, quasi esclusivamente, dalle
carte padovane dei secoli XV e XVI. Per questo contributo ho preso
in esame solo i personaggi più rappresentativi della famiglia o quelli
che necessitano di maggiori restauri proprio per il fatto che vissero
lontano da Vicenza. La ricostruzione dell’albero genealogico è par-
ziale in quanto supportata solo dai documenti padovani. In casi ec-
cezionali ho fatto ricorso alle ricerche vicentine (Bressan, Mantese)
che ho così segnalato: sono in grassetto i nomi dei Pigafetta desunti
degli atti notarili che ho consultato ed in corsivo gli altri. Per l’albe-
ro completo rimando al già segnalato lavoro a cura della Biblioteca
Civica di Vicenza, in corso di preparazione.
Introduzione
Tra il 1375 ed il 1379 si trova, tra i rogatari dei notai padovani,
un Francesco Pigafetta «phisicus quondam magistri Iohannis phisi-
ci», abitante a Padova in contrada S. Agnese, padre di Caterina, che
intorno al 23 aprile 1379 sposò Giacomo di Bartolomeo da Lavasa,
e di Maria.(4) Purtroppo, al momento, queste sono le uniche infor-
mazioni, insufficienti ad inserire il primo Pigafetta padovano nell’al-
bero genealogico della famigliai5)
(4) La dote di Caterina ammontava a lire 400 che Francesco Pigafetta consegnò
a Giacomo da Lavasa il 23 aprile 1379. ASPd, AN, 171, f. 129r e 55, f. 444v.
(5) ASPd, AN, 81, f. 248r-250v; 252r-253r; 256r- 257r; 258r- 260v. Stando alle
notizie vicentine, Francesco dovrebbe discendere da Ordano fu Matteo fu Tomma-
so, il quale ebbe Antonio a sua volta padre di Fineto dal quale nacque Giovanni che
ebbe Francesco e Paolo. PETRIZZELLI, Studi. Quando parlo di studi vicentini mi rife-
risco sia all’albero genealogico che il Bressan iniziò nella seconda metà del XIX se-
colo, considerato il più completo, che al già citato lavoro della Petrizzelli, pregevole
sintesi di vari studi del passato, Bressan compreso, arricchita dalla ricerca documen-
taria.
