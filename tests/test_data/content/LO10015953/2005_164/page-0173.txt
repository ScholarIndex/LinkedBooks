RECENSIONI
171
opportuno indice dizionario, contenente cioè, oltre ai nomi, i passi citati o
discussi, le cose notevoli e le parole o lemmi commentati: strumento indi-
spensabile per orientarsi nella selva di tanta erudizione. Termino riprenden-
do (e integrando) una frase della prefazione: nell’intervento più volte ricor-
dato Carlo Dionisotti scriveva: «Dall’età di Apostolo Zeno a quella, che
tocca la nostra, di Remigio Sabbadini, gli studi umanistici si svilupparono
prodigiosamente, ma senza che la zona per buoni motivi lasciata a suo tem-
po nell’ombra venisse sistematicamente esplorata, e senza che, strano a dir-
si, fosse condannata e abolita l’assurda licenza per cui, anche in sede mono-
grafica, gli studiosi non erano tenuti a leggere, nonché a discutere, i com-
menti ai classici e le discussioni filologiche a stampa degli umanisti che essi
eleggevano di studiare» (DIONISOTTI, Calderini..., p. 157). Fra i ‘dieci letto-
ri’ — tanti purtroppo oggi ne rimangono per questo tipo di pubblicazioni
— ci sarebbe stato certamente anche Carlo Dionisotti.
Paolo Pellegrini
Verso la santa agricoltura. Alvise Comoro, Ruzante, il Polesine, a cura di G.
Benzoni, Rovigo, Minelliana, 2004 (Rapporti Polesine e cultura pada-
na, 17) p. 126, ili.
Questa miscellanea di nove saggi raccoglie gli atti del venticinquesimo
convegno dell’associazione culturale Minelliana tenutosi a Rovigo a fine
giugno del 2002.
L’aggettivazione santificante della causa dell’estensione delle terre colti-
vabili, e dell’intensificazione in queste delle coltivazioni presuppone secon-
do Gino Benzoni, Verso la «Santa agricoltura», p. 11-25, l’intento di quel
grande imprenditore agricolo, che era Alvise Cornaro, di insegnare al ceto
di governo veneziano cos’è la ricchezza, dove sta e in che cosa consiste.
L’aumento della produzione cerealicola nel Polesine, conseguente all’avvio
di mirate operazioni di bonifica lungo l’asse Padova - Rovigo, si viene quin-
di a porre in termini sostitutivi rispetto alla tradizionale fornitura alimenta-
re via mare. Tuttavia la conversione dei comportamenti economici dei pa-
trizi lagunari sarà lunga e complessa come il caso del patrizio Giuseppe
Dolfin (1521-1585) costretto a mutar direzione all’interno della propria esi-
stenza senza poter attendere che lo facciano i figli. Eppure come racconta
Giuseppe Gullino, I veneziani e la terra: La questione del Polesine, p. 91-97,
la copertura etica di un’invocata santità agraria non annulla i densi umori di
imprenditore - sfruttatore della terra del Cornaro che avrebbe finalmente
realizzato il vecchio progetto carrarese dell’interramento della laguna sud
di Venezia. Questo esemplare saggio di Gullino, dedicato all’esame della
penetrazione economica veneziana in Polesine, è da segnalare all’attenzione
