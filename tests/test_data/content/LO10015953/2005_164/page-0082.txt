80
DEBORAH CRIVELLARO
grado che probabilmente ebbe modo d’incontrare anche grazie alla
presenza tra le Dimesse di Elisabetta Chiericati di Simandio(24)·
Con il passare del tempo gli incontri tra i due innamorati si fecero
sempre più frequenti e non sempre ufficiali. Il Da Schio, un genealo-
gista del secolo XIX, racconta che Scipione raggiungeva la stanza di
Attilia aggrappandosi ad una scala di corda. Dopo tre anni di incon-
tri furtivi, però, i due furono scoperti. A fare la spia fu Bernardina
Capra che, spinta dalla gelosia, attirò l’attenzione su di loro facendo
rumore. Il conte Chiericati estrasse una pistola e rapì Attilia nascon-
dendola al di là della strada nel monastero del Corpus Domini.
Quindi partì per Roma per ottenere le dispense al fine di contrarre
matrimonio nonostante la consanguineità. Era il 15 novembre
1697(25).
Quello di Attilia non fu certo un caso isolato. Nei conventi, dopo
le strette regole imposte dal Concilio di Trento, si riscontrano nume-
rosi casi di giovani monache che tentarono di avere in qualche mo-
do una propria vita affettiva e sessuale, magari con l’aiuto di qualche
servente o di altre donne secolari. Molto spesso però questo suscita-
va pericolose ritorsioni e denunce da parte delle compagne. Sono
documentati sotterfugi notturni e scappatelle. Era questo il segnale
di un forte disagio. Nella maggior parte dei casi, infatti, queste gio-
vani erano state costrette alla vita di recluse. Nei primi anni del Set-
tecento, ad esempio, suor Maria Cecilia Sacrati confessò i propri
peccati sessuali senza illusione alcuna. Il 12 ottobre 1760, invece,
suor Maria Geltrude figlia del conte Fortunato de Dominis, del mo-
nastero della Visitazione della Beata Vergine a San Vito, nella dioce-
si di Concordia, raccontò al tribunale dell’Inquisizione di aver in-
trecciato, fin dall’età di nove anni, una relazione con un uomo, pro-
seguendola anche tra le mura del convento(26). Certo, in questi casi
si trattava di monache che avevano pronunciato i voti e non di don-
(24) Vestì l’abito da Dimessa nel 1688 e rimase nella Compagnia fino al 1720 an-
no della sua morte.
(25) Biblioteca Civica Bertoliana di Vicenza (d’ora in poi BBV), Ms. 3389,
G. Da Schio, Persone memorabili in Vicenza, Capra (tavola IX), Chiericati (tavola
XVII).
(26) Paolin, Lo spazio del silenzio, pp. 69-71.
