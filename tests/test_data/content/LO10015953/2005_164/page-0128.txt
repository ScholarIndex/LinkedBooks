126
EGIDIO IVETIC
deve un’ottima monografia su Zara medievale, al secondo una sinte-
si sulla storia della Dalmazia, che ebbe ampia diffusione in Italia (3).
Questa storiografia italiana sulla Dalmazia è stata connotata da alcu-
ni elementi interpretativi che sarebbe riduttivo respingere o etichet-
tare come cultura nazionalistica; in fondo, Brunelli e Praga furono
uomini avvezzi ai documenti e al lavoro d’archivio e non furono de-
gli isolati, bensì ebbero contatti con studiosi croati e con i maggiori
storici italiani. Uno dei punti caratterizzanti, nelle loro opere e nelle
loro visioni storiche, fu l’idea dell’autonomia municipale, dell’auto-
nomia latina, specifica — nei secoli — per i comuni dalmati, rispetto
ai confinanti domini croati e ungheresi; un’autonomia difesa e con-
trattata con i pretendenti di turno alla sovranità formale, ossia i re-
gni croati e ungaro-croati e la repubblica di Venezia. L’autonomia,
secondo il Praga, non fu solo un credo politico, ma una cultura se-
gnata dalla latinità durante tutto il medioevo e anche più tardi, una
latinità che contraddistinse fortemente le città della Dalmazia. Cer-
to, è noto quanto tali interpretazioni abbiano risentito della tempe-
rie politica in cui vissero: le varie stagioni dell’autonomismo, degli
antagonismi e delle contrapposizioni nazionali e nazionalistiche e in
definitiva dell’irredentismo (4). Ma qui, come esordito, ci preme evi-
denziare quanto tali punti di vista, tali costruzioni storiografiche, al-
la fine non sono state incorporate, come forse ci si poteva aspettare
(o si presume fosse avvenuto), da quella storiografia italiana di pri-
mo riferimento per la Dalmazia (se non altro per via del comune
passato) che era la storiografia sulla repubblica di Venezia.
Non che all’interno degli sforzi volti a delineare e definire la sto-
ria di Venezia, da Samuele Romanin a Roberto Cessi, si fosse trascu-
rato di parlare in modo adeguato della Dalmazia (5). La Dalmazia fu
presente, anche con una certa costanza, ma fu vista dalla prospettiva
P) V. Brunelli, Storia della città di Zara dai tempi più remoti sino al 1815. Parte
I. Dalle origini al 1409, Venezia 1913; G. PRAGA, Storia di Dalmazia, Milano 1981
(seconda edizione Padova 1954).
(4) Un giudizio su tale storiografia: T. Raukar, Komunalna drustva u Dalmaciji u
XIV stoljecu, «Historijski Zbornik», 33-34 (1980-81), pp. 144-145.
(5) Ricordiamo le prime grosse sintesi: S. Romanin, Storia documentata di Vene-
zia, Venezia 1857-63 (9 vol.); H. Kretschmayer, Geschichte von Venedig, Gotha,
1905-1934 (3 vol.); R. CESSI, Storia della Repubblica di Venezia, Milano-Messina
