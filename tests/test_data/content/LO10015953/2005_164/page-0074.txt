72
DEBORAH CRIVELLARO
spinsero il padre Alfonso a destinare Attilia e non la sorella Ottavia
alla vita religiosa. Attilia non era bruttina, né malaticcia, né illegitti-
ma. Forse delle due figlie di Alfonso era la più esuberante e proprio
per questo fu affidata alle cure della zia Bernardina.
La Compagnia delle Dimesse, della quale Attilia Capra entrò a
far parte come novizia, fu fondata a Vicenza nell’agosto 1579 dal pa-
dre Antonio Pagani (1526-89), dei Minori Osservanti, e da tre nobil-
donne - Deianira Valmarana vedova del nobile padovano Agrippa
Priorato, Angela Valmarana vedova di Marc’Antonio Valmarana e
Elisabetta Chiericati vedova di Marc’Antonio Franceschini. In origi-
ne, le tre case delle Dimesse situate in sindicaría di Santa Croce nel-
le contrà di Santa Maria Nova, di S. Rocco e di S. Ambrogio ospita-
vano vergini e vedove, donne provenienti da diversi ceti sociali. Se-
guendo le regole indicate ne Gli ordini della divota compagnia delle
dimesse che vivono sotto il nome et la protettione della purissima Ma-
dre di Dio Maria Vergine scritti dal fondatore della Compagnia, An-
tonio Pagani, nel 1584, le Dimesse si dedicavano alla preghiera, al
ritiro contemplativo con vari impegni di carità e di catechesi, senza
una configurazione strettamente monastica. Non erano infatti mona-
che, in quanto non avevano preso il velo. Erano laiche e, al contrario
delle monache costrette alla clausura dal Concilio tridentino, aveva-
no libertà di movimento. Potevano dunque uscire dalle case della
Compagnia. Anzi lo stesso Pagani ne Gli ordini le esortava ad una
sorta di «apostolato», le spingeva a «portare agli altri la luce» di cui
si erano arricchite, superando anche i confini della città in cui si tro-
vavano^). Alle ragazze era consentito lasciare la Compagnia, che
non rappresentava mai una scelta definitiva, almeno teoricamente.
(8) Sulla fondazione della Compagnia delle Dimesse di Santa Croce vedi: D.
Anolfi, Il padre Antonio Pagani (1526-1589) fondatore delle Dimesse di Vicenza, tesi
di laurea, relatore prof. F. Molinari, Università Cattolica del S. Cuore di Milano, a.a.
1968-1969; Id., Il ven. Antonio Pagani O.F.M. e la fondazione dell’Istituto delle suore
Dimesse, in Santità e religiosità nella diocesi di Vicenza, Vicenza 1991, pp. 134-140;
G. Mantese, Memorie storiche della chiesa vicentina, IV/1, Vicenza 1974, pp. 526-
540; D.M. MONTAGNA, Dimesse della Madonna, figlie di Maria Immacolata, in Dizio-
nario degli Istituti di Perfezione, 3, Roma 1976, pp. 503-506; G. Paolin, Lo spazio
del silenzio. Monacazioni forzate, clausura e proposte di vita religiosa femminile nell'e-
tà moderna, Pordenone 1996, pp. 89-95; Zarri, Recinti, pp. 466-474.
