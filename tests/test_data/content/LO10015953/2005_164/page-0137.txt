DALMAZIA E SLAVI NEGLI STUDI DI ROBERTO CESSI
135
va nella funzione marittima del ducato», l’inizio di una marina da
guerra «con la duplice funzione di difesa di interessi propri e di ese-
cuzione di obblighi volontariamente contratti» (25). L’anno Mille
rappresentò un altro spartiacque in cui vennero tirate le prime som-
me: la spedizione in Dalmazia fu una dimostrazione di forza non so-
lo per tale provincia bizantina, una striscia di isole e città, bensì an-
che per l’Istria e per altri soggetti che si affacciavano sull’Adriatico,
per gli stessi Croati. Il disegno adriatico ad ogni modo era legato alle
ambizioni rivolte verso l’Oriente. Le tesi del Cessi sono chiare:
«Venezia nacque e visse la sua vita strettamente connessa e
collegata al sistema politico ed economico, che convergeva
sopra Costantinopoli, e allorché questo si sfasciò e precipitò,
essa ormai nutrita da vigorosi succhi bizantini, ne raccolse l’e-
redità, mantenendo inalterato lo stretto contatto, che la rian-
nodava all’Oriente»!26). E più oltre:
«Il dominio politico ed economico dell’Adriatico, Venezia
non lo maturò nelle brevi parentesi delle lotte interne, coll’ac-
caparramento di questo o quel porto, con l’estensione della
sua sovranità su questa o quella località dell’una e dell’altra
sponda, ma con l’impiego di complessa e larga penetrazione,
intimamente connessa e collegata a quella orientale, a essa ar-
monica, e a essa in tutto e per tutto coordinata» (27).
In questa prima tappa della narrazione storica del Cessi risiede
l’elemento fondante di tutta la verticale storica del millennio venezia-
no ed è il passaggio di staffetta delle competenze marittime bizantine
in mano alla gente delle lagune. La graduale affrancazione sul piano
politico corre parallela all’affermazione come soggetto politico (me-
no some soggetto economico) in quello che sarebbe diventato il Gol-
fo di Venezia.
Data l’importanza che attribuisce nella propria visione storicisti-
ca al momento generativo di ciò che poi Venezia sarebbe stata per
millenni, il Cessi sottolinea la rilevanza dell’inevitabile scelta maritti-
ma e in ciò l’avvio del rapporto Venezia-Slavi: questo rapporto si
(25) Ibidem, p. 29.
(26) Ibidem, p. 10.
(27) Ibidem, p. 12.
