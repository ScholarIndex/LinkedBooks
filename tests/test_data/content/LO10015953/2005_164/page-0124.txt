122
PAOLO MARANGON
ne che intendo procedere. L’inizio del Santo conduce invece nel sen-
so opposto, indietro nel tempo. Bisogna risalire a Piccolo mondo mo-
derno e precisamente al secondo capitolo. L’episodio, molto celebre,
è quello dell’incontro tra Piero Maironi e Jeanne Dessalle nel mona-
stero di Praglia, che presenta parecchie analogie formali con la pas-
seggiata notturna di Jeanne e Noemi per le vie di Bruges: anche qui
il baricentro narrativo è rappresentato dal dialogo intimo tra i due
personaggi, mentre Carlino Dessalle insegue a distanza le sue vellei-
tà estetizzanti, sullo sfondo di un paesaggio artisticamente e religio-
samente significativo. Queste analogie non sembrano casuali: l’inizio
del Santo si riaggancia anche formalmente all’episodio di Praglia.
Ma, a guardar bene, la connessione è ancora più intima e profonda.
L’incontro nel monastero segna, come è noto, il culmine della crisi
interiore di Piero e la sua resa all’amore di Jeanne, tuttavia a un cer-
to punto qualcosa avviene nell’animo del protagonista, qualcosa ri-
esce a forare la cortina di insensibilità spirituale che lo chiude nel
suo dramma:
Quando i suoi compagni, che lo precedevano, oltrepassata una porta
senza uscio, svoltarono dal corridoio nel cortile pensile, ed egli, rimasto un
poco indietro, si trovò a fronte quel chiaror largo, quel quadrato severo di
contrapposte arcate, il puteale nel mezzo, il tabemacoletto sull’angolo del
refettorio, pieno di cielo sotto il pinnacolo, fra le quattro colonnine, lo Spi-
rito del monastero lo fermò. Preso dal suo dramma, il giovane si era scorda-
to di essere a Praglia. Riconobbe a un tratto il chiaror largo, il quadrato di
arcate, il puteale nel mezzo, il tabemacoletto sull’angolo del refettorio. Tra-
salì, si arrestò. Era il posto della commozione inesplicabile, della presenza
misteriosa, che due volte, a intervalli di anni, aveva sentito. Sul piano del
cortile, sulle fronti delle arcate, un crescente lume di sole veniva più e più
colorando le pietre austere come un’ascensione interna di vita, di senso, di
parola. La prima volta lo Spirito del monastero aveva inebriato il giovinetto
di desiderio, aveva la seconda volta percosso l’uomo di rimprovero; adesso
lo respingeva da sé, muto(25).
Per un attimo «lo Spirito del monastero», cioè la sua densità sim-
bolica, l’anima occulta dell’«abbazia venerabile, vivificante ogni pie-
(25) A. FOGAZZARO, Piccolo mondo moderno, a cura di A. DOLFI, Milano 1988,
pp. 123-24.
