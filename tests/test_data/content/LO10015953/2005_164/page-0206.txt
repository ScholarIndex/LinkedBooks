204
MARIA SILVIA BASSIGNANO
della Società Operaia di Mutuo Soccorso. Questi riconoscimenti ve-
nuti dal suo paese natale diedero a Franco Sartori una gioia tutta
particolare, certo diversa, se non superiore, a quella derivantigli da
molte altre e alte onorificenze conferitegli in Italia e all’Estero. Sono
da ricordare almeno le lauree honoris causa conferitegli nel 1965 dal-
l’Università di Besançon e nel 1985 da quella di Toruñ e il Premio
dell’Accademia Nazionale dei Lincei per la Storia assegnatogli nel
1994.
Frequentato il Liceo Classico A. Canova a Treviso, dove gli fu
maestro Antonio Maddalena, si iscrisse, soffocando la sua passione
per la medicina, alla Facoltà di Lettere e Filosofia dell’Università pa-
tavina. Si instaurò così un legame con Padova, dove il Sartori si sen-
tiva quasi un «adottato»; nella città del Santo trascorse prima la vita
di studente e poi quella di docente e di studioso. Venuti meno i vec-
chi maestri e colleghi, Franco Sartori fu, a buon diritto, considerato
per parecchio tempo uno dei simboli della Facoltà, alla quale aveva
dedicato la sua vita professionale.
Anche dopo il collocamento a riposo nel 1996 e il conferimento
del titolo di Emerito l’anno successivo, il Sartori non fu messo in
disparte. La sua presenza e la sua collaborazione a iniziative diverse,
sempre di tipo scientifico, furono richieste forse più di prima. An-
che se cercava di non rispondere affermativamente a tutti, gli impe-
gni erano sempre tanti e tali continuarono ad essere praticamente si-
no alla fine. Tutto questo, se da un lato era prova del persistere del-
l’affetto e della stima nei suoi confronti, dall’altro gli impedì di rea-
lizzare il suo sogno, cui più volte fece riferimento: leggere per puro
diletto, senza l’obbligo di fare schede, lasciando spazio ai notiziari
bibliografici che, con grande passione, redigeva per varie riviste. Sul
sogno, rimasto nel cassetto, prevalse ancora una volta la volontà di
far fronte agli impegni presi. E’ un rammarico profondo, che dà do-
lore a quanti erano al corrente di questo suo grande desiderio.
Franco Sartori era sia storico del mondo greco sia storico di
quello romano. I suoi interessi non si limitarono a questi due settori,
già vasti. Non si possono trascurare gli studi di ambito filosofico,
con Platone al primo posto, e quelli concernenti problemi più vicini
ai nostri tempi, quale quello relativo alle minoranze etniche e alla lo-
ro pacifica convivenza, per le quali il Sartori svolse una fattiva opera
