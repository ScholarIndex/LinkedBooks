74
DEBORAH CRIVELLERÒ
anni trenta del secolo XVII si alternarono alla guida della Compa-
gnia donne delle famiglie Piovene, Mascarello e Porto. Fu la loro
entrata nel Capitolo, l’organo che organizzava e sovrintendeva al vi-
vere quotidiano, a segnare un punto di svolta definitivo nella gestio-
ne interna della Compagnia. Sin dal 1630 le Dimesse non vivevano
più nelle tre case originarie. Gli spazi erano infatti mutati rispetto al
passato. Due delle tre case erano state collegate in un unico corpo
da un «corridoio di sassi o tavelle sopra colonne» che fu realizzato
grazie alla donazione di una nobildonna - Flerida vedova di Muzio
Pagello!11). Quest’unico corpo veniva indicato, dalle Dimesse stesse
nei loro documenti, come «casa della prima Compagnia»!12). Fino
al 1666 fu a capo di questo nucleo Dorotea Franceschini figlia di
Elisabetta Chiericati. Dorotea s’impegnò fortemente a far rispettare
le linee e le regole dettate dal padre Pagani, cercando di mantenere
vivo lo spirito che aveva animato le tre fondatrici: la casa continuò,
ad esempio, a restare aperta a ragazze bisognose e di umili origini
desiderose di vivere in castità, dedite a Dio, senza necessariamente
pronunciare i voti. Un altro nucleo di donne abitava invece sin dal
1630 nelle «casette della contrada di Santa Maria Nova [...] nomina-
te Case di San Josepe»!13). La guida di questo gruppo di Dimesse fu
affidata a Caterina Piovene negli anni ’30 del Seicento e, successiva-
mente, a Teofila Mascarello. Originariamente, le Dimesse di questa
casa facevano capo per le decisioni importanti al Capitolo di Santa
Maria Nova o della Beata Vergine, ma con il passare del tempo di-
vennero sempre più indipendenti sino a staccarsi definitivamente
nel 1656 dal nucleo d’origine. Fu in quell’anno che lasciarono le ca-
(n) MANTESE, Memorie, IV/2, p. 1243, nota 50: «Dal testamento di Flerida ve-
dova di Muzio Pagello: ‘Item per ragion di legato ha lasciato che dagli suoi heredi
siano esborsati ducati mille corr. alle molto ven. madonne Dimesse et loro Compa-
gnia... da esser detti ducati impiegati per dette madonne nel far fabricare o costruire
un corridoro di sassi o tavelle sopra colonne che servi ad esse madonne per poter
transitar al coperto da una all’altra delle loro case di Porta Nova, qual (costruzione)
andará fatta nel loro orto o giardino et come meglio parerà ad esse madonne et co-
me da periti sarano consigliate...’».
(12) ASVI, CRS 3031, Dimesse di Santa Croce, carte sciolte, in particolare alla da-
ta 5 febbraio 1651.
