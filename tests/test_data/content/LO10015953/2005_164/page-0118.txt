116
PAOLO MARANGON
personaggi tratti in buona parte dalla realtà!9), ma anche la morte di
don Giuseppe Flores e perfino la passeggiata per le vie di Bruges tro-
vano un preciso riscontro nella vita di Fogazzaro!10). Il dato non è
nuovo, anzi, può dirsi una delle prime e più consolidate acquisizioni
dei biografi e dei critici letterari, anche se variamente interpreta-
to!11). Mi sembra comunque abbastanza assodato che Pautobiografi-
smo fogazzariano non consista in una meccanica trasposizione nel-
l’arte di paesaggi, eventi e persone appartenenti alla vita reale. Lo
scrittore trasfonde indubbiamente nei suoi romanzi se stesso, i con-
flitti interiori e le idee che lo agitano, l’ambiente in cui vive e opera,
le persone che più lo colpiscono, ma lo fa in modo selettivo, da un la-
to tralasciando tutto ciò che non gli urge interiormente e dall’altro
trasfigurando la materia viva che la realtà gli offre secondo intenti,
forme e moduli che solo l’ispirazione artistica gli suggerisce. Lo si
può notare agevolmente fin dalle prime righe del Santo, nelle quali
Jeanne viene descritta mentre posa sulle ginocchia il volumetto che
sta leggendo presso la finestra della sua villetta — un libro non ca-
suale, perché è l’intruse di Maeterlinck — e inizia a contemplare,
pensosa, il lago, gli alberi dell’altra sponda, le campagne lontane, a si-
nistra il ponte, a destra le quiete vie che si perdono dietro il Béguina-
ge, e i tetti acuti della «grande mistica morta», Bruges appunto.
«Grande mistica morta»: l’eco del noto romanzo di Rodenbach Bru-
ges-la-Morte (1892) è chiaro. Al riguardo Fabio Finotti, che ha rileva-
to per la prima volta questi riferimenti letterari, ha giustamente os-
servato che — scegliendo Bruges per l’ambientazione iniziale della
sua opera, evocando Ylntruse e descrivendo umoristicamente la gene-
si del romanzo di Carlino — Fogazzaro mostra di voler confrontarsi
con l’attualità letteraria, delineando il percorso estetico e spirituale
del Santo sullo sfondo di un misticismo decadente che, senza dubbio,
(9) Cf. P. Nardi, Antonio Fogazzaro, cit., pp. 517-22.
(10) Don Giuseppe Fogazzaro, zio del romanziere, era morto nel 1901, poco pri-
ma che il nipote iniziasse la stesura del Santo. Due anni addietro, nell’aprile 1899, lo
scrittore aveva trascorso alcune settimane in Belgio, visitando Bruxelles, Bruges e al-
tre città.
(U) Per un excursus specifico sull’argomento si può consultare il mio 11 modernismo
di Antonio Fogazzaro, cit., pp. 68-72, dove si analizzano sotto questa luce le biografie di
Gallarati Scotti, Nardi, Morra e Piccioni e i saggi critici di De Rienzo e Pullini.
