132
EGIDIO IVETIC
1950-60, qualche altro saggio su Venezia e l’Adriatico e studi di sin-
tesi sulla storia medievale di Venezia, tuttavia si possono a ragione
considerare gli anni della guerra, dal 1940-41 al 1945, come il mo-
mento culminante non solo di una creatività storiografica ecceziona-
le ma anche della riflessione su argomenti storici adriatici. Volendo
quindi estrapolare i temi della Dalmazia e Slavi da questo denso
percorso storiografico, finiamo per far riferimento — inevitabilmen-
te — a tre lavori che sintetizzano bene le conoscenze, le riflessioni e
il contributo del Cessi in merito: sono la Storia della Repubblica di
Venezia (20), ha Repubblica di Venezia e il problema adriatico, e il sag-
gio Venezia e i Croati, tutti scritti tra il 1941 e il 1944 (21).
Se nella sintesi la Dalmazia riaffiora ciclicamente ogni volta che si
accenna al rapporto che Venezia ebbe con la sponda orientale del-
l’Adriatico, nellp studio sulla problematica del dominio sul mare,
nell’Adriatico inteso nella sua generalità, fessa ritorna ovviamente
con più insistenza. Gli Slavi sono menzionati di sfuggita: sul palco-
scenico della storia veneziana, nella rappresentazione che ne dà il
Cessi, questi popoli della costa s’impongono nel IX-X secolo, poi
passano in secondo piano, del resto le fonti sono pochissime, e essi
vengono indicati più precisamente come Croati. In quanto Croati
guadagnano maggiore attenzione durante la spedizione di Pietro II
Orseolo nell’anno Mille e poi durante il riconoscimento del regno
croato, nella seconda metà dell’XI secolo. Imponendosi l’Ungheria
sull’Adriatico, seppur nell’unione delle corone ungaro-croate (dal
1102), il nuovo regno diventa il soggetto controparte di Venezia; co-
sì, stando ai clichés della storia politica tipici degli anni Trenta, è il
regno-Stato a meritare maggior interesse, fatto che riporta i Croati
fuori dai margini della narrazione. Naturalmente i Croati sono riferi-
ti al regno di Croazia, anche nei secoli posteriori al XII; gli abitanti
della Dalmazia sono indicati come Dalmati, Dalmatini. Il concetto
di Slavi, nel senso di Schiavoni, Slavi della Dalmazia, appare rara-
(20) La Storia della Repubblica di Veneria ebbe tre edizioni: una prima Milano-
Messina, Principato, 1944-46 (2 voi.), una seconda Milano-Messina, Principato,
1968 (2 voi.); una terza, Firenze, Giunti Martello, 1981, alla quale facciamo riferi-
mento.
(21) Cfr. le note sopra.
