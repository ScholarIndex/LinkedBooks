RECENSIONI
161
te queste realtà suggeriscono che si è in presenza di una situazione straordi-
naria, poiché sul finire del secondo millennio ci troviamo faccia a faccia con
i resti dello scheletro di un personaggio vissuto nel periodo in cui comincia-
va a diffondersi il vangelo di Cristo» (p. 350). Gli studi di Girolamo Zam-
pieri hanno ormai sufficientemente dimostrato che lo scheletro venerato in
Santa Giustina appartenne a un personaggio vissuto un paio di secoli dopo
san Luca (u)!
Un ultimo problema viene affrontato nel grosso volume: san Luca pitto-
re. Sembra non aver dubbi Silvio Bernardinello, Il patrocinio di san Luca
sul collegio dei filosofi e medici e il suo sigillo, pp. 353-78: «...questa tradi-
zione elaborata dagli iconoduli per reagire alla lotta iconoclasta di Leone
VII [sic; leggasi: III] Isaurico...» (p. 368, nota 61). Premetto che sono d’ac-
cordo con Michele BaccI, Per un ‘corpus’ di san Luca pittore: dalla leggenda
all’attribuzione·. «Il Trattato sulla venerazione delle sante immagini, solita-
mente attribuito ad Andrea da Creta (m. 726) ma forse redatto in ambito
iconodulo nel corso dell’VIII secolo, costituisce la prima fonte sicura sulla
leggenda di san Luca pittore, dato che il passo della Storia ecclesiastica di
Teodoro Lettore sulla traslazione della Hodigitria ha ottime probabilità di
rivelarsi spurio» (pp. 432-35). Però questa insistenza delle fonti su Luca ri-
trattista non solo di Maria, ma anche di Gesù, non mi sembra notizia da li-
quidarsi facilmente come semplice portato della lotta contro l’iconoclastia.
E proprio i testi padovani, nella loro apparente disorganizzazione, dimo-
strano — l’ho già rilevato — l’esistenza di un arcaico culto e di vetusti rac-
conti ormai non più conosciuti e compresi integralmente, ma certo atte-
stanti un legame di san Luca con il dipinto della Madonna conservato nella
basilica di Santa Giustina. Insomma le fonti padovane che ci parlano di Lu-
ca, conservano al loro interno, senza spiegazioni logiche, il ricordo di un ri-
tratto della Madonna e addirittura della processione del martedì istituita in
suo onore da una misteriosa dama di Costantinopoli (cfr. BACCI, p. 446, nota
46). Perché inventare queste notizie di sana pianta e senza alcun chiaro rap-
porto con san Luca? Non saranno anche questi resti di scritti di età molto
alta, non più disponibili nella loro integrità nel pieno medioevo? Certo a
Padova le testimonianze esplicite, coerenti sull’attribuzione della locale im-
magine della Madonna a san Luca partono dalla metà del Quattrocento
(Bacci, p. 448, nota 54). Esse però sembrano sopravvissute al naufragio di
composizioni precedenti molto più ampie e circostanziate, in cui le vicende
del ritratto di Maria, sfuggito in Costantinopoli alle distruzioni volute da
Giuliano l’Apostata, si connettevano armonicamente con la vicenda delle
reliquie di Luca.
(u) G. Zampieri, La tomba di «san Luca evangelista» (Studia archaeologica,
123), Roma 2003.
