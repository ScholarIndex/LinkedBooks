DALMAZIA E SLAVI NEGLI STUDI DI ROBERTO CESSI
143
zione era cambiata. Ad ogni modo, ci troviamo davanti al solito
specchiarsi del presente nel passato e viceversa. Gli storicismi, si sa,
danno spiegazioni a quanto capita nella realtà corrente. Riprenden-
do il discorso iniziale, c’è da osservare quanto i Croati «buoni» del
Cessi fossero decisamente lontani dai Croati prevaricatori del Tama-
ro e di altri studiosi dalmati italiani (eppure il Praga collaborò nella
miscellanea con il contributo La Chiesa di Roma e i Croati (46)). Nel-
le note al testo il Cessi rimane impeccabile: la sua trattazione è do-
cumentata con tutte le fonti disponibili, da Costantino Porfirogenito
al cronista spalatino Tommaso Arcidiacono, fonti discusse in quasi
ogni rimando, mentre la bibliografia fa riferimento ai libri del Sisic,
Racki, Smiciklas, Lenel; il livello dunque è molto alto per quegli an-
ni e per simile argomento, siamo ben al di là dei compendi come
quello di Angelo Pernice (Origine e evoluzione degli Stati balcanici,
Milano 1915 e 1921). Benché l’occasione fosse tristissima, forse po-
teva essere l’inizio di qualcosa di nuovo sul piano delle storiografie
adriatiche.
3. Un siffatto excursus, a cavallo di storie contigue ma non comu-
nicanti, non ha avuto seguito, se non in tempi recenti, nella storio-
grafia veneziana. Il Cessi stesso abbandonò, come accennato, dopo
il 1945 le ricerche dirette sui problemi adriatici. Gli anni del Cessi,
nell’ambito della venezianistica, si chiudono mentre egli era ancora
vivo e attivo. Un momento di svolta fu senz’altro la pubblicazione
nel 1956 della monografia La società veneta alla fine del Settecento di
Marino Berengo (Firenze 1956). Il Berengo fu fautore, assieme a
Gaetano Cozzi (47), di un salto di qualità, non solo generazionale,
tra gli anni Cinquanta e Sessanta, nelle ricerche sulla Repubblica di
Venezia in età moderna; fu lo storico che aveva sin dall’inizio della
sua attività segnato il «dopo Cessi»!48). In quegli anni veniva pure
(46) Ora in «Atti e Memorie della Società Dalmata di Storia Patria - Venezia», 28
(1999), pp. 73-115.
(47) C. POVOLO, Gaetano Cozzi, ieri e oggi, «Annali di Storia moderna e contem-
poranea», Università Cattolica del Sacro Cuore, 8 (2002), pp. 495-512.
(48) Su Berengo cfr. ora Tra Venezia e l’Europa. Gli itinerari di uno storico del
