NOTIZIE *
* I tomi XLV e XLVI (2003) di «Studi Veneziani» - È un’annata ricca e varia
quella del 2003, che vede gli «Studi Veneziani» aggiornarsi lievemente (ma elegante-
mente) nella veste tipografica. La sezione Studi del tomo XLV è introdotta da una ri-
flessione di Gino Benzoni dal titolo Venena: tra mito e realtà (pp. 15-26), dove il
mito e i risvolti della realtà, appunto, si pongono, intrecciati, al centro dell’attenzio-
ne; i miti politici, culturali e storiografici, le concezioni e le rappresentazioni di essi
sono delineati in riferimento a una città e a un’esperienza storica unica, con erudi-
zione e avvincente retorica, la quale ancora una volta rende appieno il connubio, ca-
ro all’Autore, che c’è tra l’attualità e la tradizione. Nel saggio di ANTHONY ELLIS,
The senes amantes of Andrea Calmo and the Venetian Gérontocratie Ideal (pp. 27-
42), i personaggi delle commedie di Andrea Calmo, autore teatrale del Cinquecento,
sono spunto per alcune considerazioni sul forte ruolo sociale che ebbero gli anziani
nella società patrizia veneziana; il «vecchio amante» oppure il personaggio dalla ve-
neranda età che «tiene scena» sono figure paradigmatiche di un certo gusto teatrale
e di una certa società, quella dei ceti dirigenti di Venezia; i lazzi sulla gerontocrazia,
tuttavia, più che criticare, finivano per legittimare tale ordine di cose. Il denso saggio
di ROBERTO BragaggiA, Il corpo territoriale bellunese nel '500-'600 (pp. 43-90), of-
fre una disamina su come si era fondata, nel secondo Cinquecento, e come si era svi-
luppata l’istituzione rappresentativa rurale (il Corpo territoriale) nel Bellunese; la po-
litica veneziana, volta a tenere sotto controllo la magistratura comitatina (nell’ambito
dei rapporti di questa con la città di Belluno), è indagata attraverso il filtro degli in-
terventi normativi del Seicento. BRENDAN Dooley con Accademie scientifiche venete
nel Settecento (pp. 91-106) ritorna sul tema delle forme della sociabilità culturale: è
questo un contributo di sintesi, in cui si tracciano le caratteristiche salienti delle ac-
cademie scientifiche, letterarie e agrarie che hanno costellato la vita culturale nell’ul-
timo secolo della Serenissima Repubblica.
Ne II corpo ottimatizio marciano nel Settecento (pp. 107-117), Piero Del Negro
ci offre una preziosa quanto approfondita rassegna (una vera e propria guida) degli
* A queste «Notizie» hanno collaborato Maria Silvia Bassignano, Filippo Bo-
scolo, Gianfranco Granello, Primo Griguolo, Egidio Ivetic, Mariano Nardello,
Giovanni Pillinini, Giovanni Silvio Sartori.
