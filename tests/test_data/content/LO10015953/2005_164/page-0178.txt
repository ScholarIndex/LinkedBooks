176
RECENSIONI
zione, letteratura e scienza, mentre l’intervento economico dell’editore o
forme di patronage si aprono per i libri giuridici e religiosi, per i romanzi e
per gli scritti d’attualità. L’autofinanziamento è quasi d’obbligo per gli auto-
ri esordienti — tra essi anche Scipione Maffei —, mentre la prassi dell’asso-
ciazione libraria, lungi dall’essere una forma di mecenatismo collettivo, co-
stringe gli autori ad avvilenti richieste. La diffidenza dei librai verso gli
«originali manoscritti nuovi», lamentata da Gasparo Gozzi, e la difficoltà di
trovare mecenati, fa sì che gli autori elaborino un «sistema delle dediche»,
il cui complesso galateo è analizzato nel capitolo III, La dedica (p. 39-62). Il
«sistema delle dediche» costituisce un fattore positivo per la promozione
dell’attività di molti autori e per l’affermarsi del ‘mestiere d’autore’: con-
sente infatti agli autori che si sono autofinanziati di rientrare in tutto o in
parte delle spese, o almeno di ottenere un compenso in denaro o in oggetti
preziosi oppure il conferimento di incarichi e onorificenze. Opere di parti-
colare importanza possono aspirare al patrocinio di mecenati, che se ne as-
sumano le spese e che consentano a esse di fregiarsi nel frontespizio della
formula ‘sotto gli auspici’, garanzia di qualità e usbergo alla malevolenza
dei critici. Nel capitolo IV, I mecenati (p. 63-139), l’a. passa in rassegna i
principali centri ed episodi di mecenatismo editoriale in Italia e rileva come
possa non esservi corrispondenza tra dimensione dei centri editoriali e gra-
di di diffusione del mecenatismo editoriale. Se questa corrispondenza sussi-
ste a Roma e a Napoli, non sussiste invece, per ragioni di segno opposto, a
Firenze e a Venezia. Infatti Firenze è uno dei principali centri mecenateschi
pur essendo centro editoriale modesto, mentre a Venezia al primato dell’in-
dustria tipografica fanno riscontro interventi mecenateschi privati piuttosto
scarsi; se il patriziato partecipa a imprese editoriali, è soprattutto l’aspetto
imprenditoriale e speculativo che lo attrae; esiste però un mecenatismo di
Stato, che si esprime nelle edizioni ‘d’ordine’. Anche le città di Terraferma
manifestano un mecenatismo debole, con le due sole eccezioni di Scipione
Maffei e soprattutto del cardinale Angelo Maria Querini. Le famiglie aristo-
cratiche veneziane e venete sono invece forti committenti di pubblicazioni
per nozze, monacazioni, ingressi nelle magistrature, di elogi e raccolte gra-
tulatorie, di cataloghi di collezioni librarie, numismatiche e archeologiche
private. Questa «vera e propria industria veneziana di belle immagini e di
belle parole» (p. 147), capitanata da Gasparo Gozzi e Natale Dalle Laste, è
al centro del capitolo V, I committenti (p. 141-173), in cui Fa. rileva come
nella storia dell’arte mecenate e committente coincidano, mentre in campo
bibliografico il rapporto di queste due figure con l’autore è diverso: nella
committenza, infatti, l’ideazione dell’opera non spetta all’autore, bensì al
committente, e l’opera è finalizzata alla pubblicazione. La committenza im-
plica il riconoscimento di una competenza insostituibile dell’autore e quin-
di il superamento del mero rapporto di patronage e l’avvio a un riconosci-
mento del ‘mestiere d’autore’. Essa esclude però il rapporto con i lettori-ac-
quirenti, poiché le copie di edizioni commissionate vengono distribuite per
