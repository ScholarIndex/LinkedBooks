22
ANNAMARIA PICARIELLO FORALOSSO
Passando ai suoi figli, devo premettere che mi sono soffermata
soltanto su quelli direttamente presenti, in quanto attori, nei vari ro-
giti e/o quelli che necessitavano di maggiori restauri.
1) Domizio era «di persona non molto grande et faccia negra et
guardava un poco loscho et era un poco gobbo».(46) Nacque verso il
1515 e sposò la padovana Francesca Descalzi di Girolamo, dalla
quale ebbe due figlie, Cecilia ed Elisabetta.
Il matrimonio, che per il Bressan avvenne nel 1560, va anticipato
almeno di una decina d’anni in quanto in un atto del notaio Antonio
Bomporto datato 14 marzo 1551, Domizio è già indicato come «ma-
ritus - domine Francische».(47)
Degli eredi di Girolamo, la famiglia del suo primogenito era
quella più in difficoltà, tanto che dovette subire l’umiliazione di ve-
dere la propria casa venduta all’incanto. Comprenderne i motivi, è
cosa difficile, mancando nel materiale documentario, una serie di
dati utili ad un’indagine a più vasto raggio. Intanto non conoscendo
l’ammontare della dote di Francesca Descalzi, non sappiamo se il
matrimonio sia nato già minato finanziariamente alle basi,(48) o se le
difficoltà economiche non siano invece nate dai 7000 ducati che la
famiglia dovette sborsare per il matrimonio delle due figlie, Cecilia
ed Elisabetta con i due fratelli vicentini Placido ed Emilio (Mellio)
di Girolamo Floriani.
Si potrebbero pure ipotizzare difficoltà economiche all’interno
di questo ramo dei Pigafetta, visto che il vecchio Girolamo si era
trovato a dover sistemare non uno, come il padre ed il nonno, ma
ben undici figli, correndo il rischio di disperdere un patrimonio ri-
masto indiviso per più di una generazione. Neppure la scelta di de-
stinare al convento le femmine (ve ne collocò ben cinque), lo aveva
esonerato dal dovere di dotarle, anche se certamente con somme in-
(46) ASPd, AN, 2217, f. 392r.
(47) ASPd, AN 907, f. 443r.
(48) È importante sottolineare che per estinguere un debito di 154 ducati con-
tratto da Francesca Descalzi, moglie di Domizio, nel 1551 con il vicentino Leandro
Emiliano, dovette intervenite il suocero Girolamo Pigafetta. AN 907, f. 443r.
