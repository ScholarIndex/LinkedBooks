LA PREPARAZIONE BUROCRATICA DEL SEGRETARIO VENEZIANO
109
cioè una a Torino e l’altra a Londra, può aspirare all’elezione come
Cancellier grande.!74)
Secondo il Colombo lo stesso discorso degli incentivi nella car-
riera fu proposto per le materie criminali. Poiché gli uomini non
hanno in genere «inclinazione» per questi argomenti, il Consiglio
dei X stabilì che i due giovani notai della Cancelleria ducale, desti-
nati ad apprendere le materie criminali all’ufficio dell’Avogaria di
Común, oltre al salario mensile che venne loro fissato, godessero il
beneficio di cinque anni di attualità dopo aver servito all’ufficio me-
desimo. I benefici di questa deliberazione nello stesso anno 1769
venne giudicato opportuno estenderli anche ai quattro notai ducali
deputati a servire nei camerini del Consiglio dei X.(75)
Per delineare perfettamente il problema di garantire una buona
affluenza alle lezioni di giurisprudenza da parte dei giovani della
Cancelleria ducale, il Cancellier grande entrava in merito della que-
stione soffermandosi sulla durata del corso di diritto civile.!76) Con-
siderato che per il decreto istitutivo della cattedra d’Istituzioni civili
sono necessari tre anni di tempo per completare un intero corso, co-
sicché, con la fede giurata del professore, potrebbe essere calcolato
un quinquennio d’attualità a quei giovani della Cancelleria ducale
che intervenissero alle lezioni per tutti e tre gli anni, in tal modo si
agevolerebbe il loro avanzamento, sarebbero di buon animo fre-
quentate le lezioni, e vi si combinerebbe nel tempo stesso, in non
pochi notai ducali, una maggiore disposizione al servizio interno. In
ogni caso per assicurare un maggiore successo al corso sarebbe stato
necessario che le lezioni del professore d’Istituzioni civili si facessero
in un’ora tale che i giovani della Cancelleria ducale potessero inter-
venirvi senza abbandonare le loro altre incombenze presso le magi-
strature cittadine.!77)
!74) ASP, Prove di nobiltà, b. 12 e ASP, Prove di nobiltà, b. 91.
(75) ASV, Miscellanea di atti diversi manoscritti, Cancelleria ducale, b. 94, «scrit-
tura» del Cancellier grande Giovanni Colombo alla data 20 Maggio 1769.
(76) ASV, Miscellanea di atti diversi manoscritti, Cancelleria ducale, b. 94, «scrit-
tura» del Cancellier grande Giovanni Colombo alla data 20 Maggio 1769.
!77) ASV, Miscellanea di atti diversi manoscritti, Cancelleria ducale, b. 94, «scrit-
tura» del Cancellier grande Giovanni Colombo alla data 20 Maggio 1769.
