92
MASSIMO GALTAROSSA
problema aperto, se in una parte proposta in Maggior Consiglio del-
l’anno successivo, che poi non venne presa, si era insistito sulla ne-
cessità che, in maniera parallela alla nobiltà veneziana, l’ordine della
Cancelleria ducale fosse di «sangue purgato», cioè i matrimoni dei
segretari veneziani fossero contratti con donne «oneste», cioè di
estrazione civile.!4) Una preoccupazione alla quale non dovettero es-
sere estranei motivi di opportunità politica, se una deliberazione se-
greta del Consiglio dei X del 1672, in realtà caduta in disuso, preve-
deva l’espulsione dall’ordine per quei membri della Cancelleria du-
cale che, trovandosi in servizio pubblico fuori dello Stato veneto, e
per il periodo compreso nei due anni successivi, si fossero sposati
con donne «estere».!5)
L’analisi di questa tipologia di fonte rappresenta quindi un’impor-
tante direzione di ricerca nella storia della burocrazia veneziana. (6)
Al capo della burocrazia ducale — per orientare in maniera adegua-
ta le decisioni delle magistrature patrizie — talvolta poteva essere ri-
chiesta una «scrittura» di ragguaglio sull’argomento in esame. Que-
sta relazione il Cancellier grande era tenuto a fornirla accompagnata
quasi sempre dalla sottoscrizione del relativo giuramento prestato al
Consiglio dei X.(7) Questo provvedimento era quanto mai necessa-
rio, giacché nel settembre del 1729 nelle «risposte» del Cancelliere
grande allora in carica si erano riscontrate delle irregolarità relative
alle richieste di assunzione all’ordine della Cancelleria ducale avan-
zate da molti giovani discendenti dall’ordine medesimo. Gli Inquisi-
tori di Stato rilevarono come nella «ricercata» scrittura non erano
state esposte le leggi circa il numero delle aspettative che potevano
concedersi, circa il modo, cioè se per grazia o per concorrenza, e in-
fine sull’età che dovevano avere i candidati, con la conseguenza del-
la relativa facilità con cui le «parti» furono prese nel Consiglio dei
(4) ASV, Compilazione delle leggi, b. 16, f. 470.
(5) ASV, Consiglio dei X, Secreto (1652-1678), reg. 20, f. 149.
(6) Ne aveva già colto le potenzialità G. TREBBI, La Cancelleria veneta nei secoli
XVI e XVII, «Annali della Fondazione Luigi Einaudi», 14 (1980), p. 125.
(7) La ricerca è stata condotta attraverso l’inventario numero 85 del fondo Com-
pilazione delle leggi dell’Archivio di Stato di Venezia e in particolare con lo spoglio
della busta ASV, Compilazione delle leggi, Residenti veneti, b. 16.
