12
ANNAMARIA PICARIELLO FORALOSSO
bellezza di venti negozi nel decennio 1450-1460, contro i tre del pe-
riodo 1437-1449, deve necessariamente avere una motivazione che
posso forse ravvisare nell’importante operazione che portò a termine
nei primi anni Sessanta, quando acquistò dai cugini (ramo di Ales-
sandro fu Matteo fu Sandro) i beni del vicariato di Schio per 750 du-
cati, una somma impegnativa che dovette accumulare alienando alcu-
ne sue proprietà (affare poco spiegabile al di fuori di questo proget-
to) e ricorrendo più volte al banchiere Mario Badoer.(n)
A migliorare la situazione economica di Domizio, fu comunque
l’esito di una causa che questo intentò contro i Marostica, esatta-
mente Antonio il quale, essendo la nipote Bartolomea (moglie di
Domizio) morta intestata, non intendeva lasciarsi sfuggire l’opportu-
nità di mettere le mani su una grossa fetta del patrimonio. Il Pigafet-
ta dovette intervenire per rivendicare non solo i diritti dei suoi due
figli sui beni materni, ma anche quelli della suocera Pietra che recla-
mava l’eredità del marito Enrico (ormai morto da più di venti anni)
del figlio Imperio anch’egli nel frattempo defunto. La lite, iniziata il
13 luglio 1457, terminò con l’accordo del 18 dicembre 1458, grazie
al quale Antonio da Marostica dovette sborsare alla controparte
3150 lire.(12)
I nostri documenti tacciono in merito ad altri motivi che possano
aver determinato le momentanee difficoltà finanziarie di Domizio. (13)
(n) Mantese, Genitori, p. 28; ASPd, AN, 500, f. 107rv; 447, f. 360rv e 421r-
423v (il 6 gennaio del 1459 Domizio si dichiarava debitore del banchiere); 744,
f. 447r.
(12) Nelle carte del notaio Nicolò fu Donato Porcellini (buste n. 655 e 656) ho
trovato buona parte degli atti relativi alla vertenza tra Domizio ed i Marostica, e tra
questi una lettera datata 10 giugno 1457 con la quale «Triadanus Grid (et) Nicho-
laus Truno advocatores comunis Venetiarum» giravano la vertenza al comune di Pa-
dova. In ordine cronologico: ASPd, AN, 655, f. 143v, 173v, 338v-339r, 154r, 196r,
211v, 307v-310r; 656, f 270rv.
(13) Da una parte si possono ipotizzare le endemiche crisi tipiche dell’economia
agricola soggetta a contingenze quali fenomeni meteorologici, carestie, pestilenze
che, a loro volta, impoverivano i locatari i quali spesso non erano in grado di pagare
il canone di locazione. Un solo esempio: il 7 febbraio 1454 Carlo da Rustia, locatario
di Domizio, non potendo pagargli il canone di affitto, si impegnava a saldare in na-
tura lavorando nella sua vigna. ASPd, AN, 690, f. 183rv. Meno probabile pare che
Domizio sia stato vittima di rappresaglie politiche: escluderei un suo coinvolgimento
