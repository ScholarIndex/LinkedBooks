136
EGIDIO IVETIC
colloca all’alba del millennio veneziano, esso accompagna le sorti
della Repubblica e le sorti di chi ne eredita la funzione territoriale e
marittima. Nella premessa scritta dopo il 1945-47, quindi dopo la
perdita italiana della Venezia Giulia, in apertura a La Repubblica di
Venezia e il problema adriatico (28), il Cessi riflette su questo rappor-
to e in qualche modo riconosce l’ineludibile esito di un dualismo
adriatico italiano e jugoslavo e condanna le false illusioni del nazio-
nalismo e del fascismo che nella sponda orientale del mare videro
un pezzo prolungato dell’Italia ai fini dell’egemonia adriatica. L’i-
deologia nazionalista e fascista, interpretando come ha voluto inter-
pretare la storia, aveva ingenuamente indicato nell’esclusivo domi-
nio veneziano sull’Adriatico la via da seguire per l’Italia. In verità
nulla si era capito: il Cessi ribadisce come proprio la storia insegna-
va, nel secolare tentativo di costruire e mantenere l’egemonia da
parte di Venezia, quanto difficile fosse stata tale ambizione/missio-
ne, quanto fosse dipesa da più estese congiunture mediterranee. Gli
esiti drammatici per l’Italia del 1943-47 rappresentavano, Cessi lo fa
intendere velatamente, l’altro capo della storia, l’atto finale di una
vicenda iniziata mille anni prima da Venezia. Gli Slavi, benché non
nominati, costituivano, sin dagli esordi, gli attori di un disegno più
grande, di una tendenza storica che avrebbe portato alla partizione
dell’Adriatico. L’illusione politica nazionalista non fu da meno del-
l’illusione economica, degli inutili entusiasmi del secondo Ottocen-
to, quando con l’apertura del canale di Suez si sperò in un nuovo
Rinascimento adriatico (29).
Naturalmente la visione storica del Cessi è contraddistinta dallo
storicismo imperniato sulla vicenda veneziana; vi è una genesi, un’a-
scesa, un culmine, una lenta decadenza e infine l’agonia, quasi fosse
un percorso esistenziale. Ripercorrendo tale parabola, i secoli com-
presi tra il Mille ed il Quattrocento costituiscono una fase per certi
versi eroica, fatta di espansioni, battute d’arresto, trasformazioni,
maturazioni sino a raggiungere l’apogeo del Quattrocento. In questi
quattro secoli la Dalmazia è il campo di scontro tra opposte pretese
(28) Ibidem, pp. 7-18.
(29) Ibidem, pp. 17-18.
