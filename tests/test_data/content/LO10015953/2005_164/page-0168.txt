166
RECENSIONI
Castagnetti, egli si sofferma a considerare l’evoluzione dei giuramento, che
veniva effettuato dal doge dopo la sua elezione. Quantunque le prime noti-
zie sul giuramento del doge in forma di promissione appartengano alla metà
del secolo XII, la prima redazione completa di una promissione, ma ancora
assai breve, risale ad Enrico Dandolo (1192) e solo qualche decennio più
tardi, nel 1229, con l’elezione di Iacopo Tiepolo, si perviene ad una signifi-
cativa formulazione, che sarebbe stata poi seguita dalle successive versioni.
Decisi ad impedire ad ogni costo e in tutti i modi l’instaurarsi di una si-
gnoria ereditaria, i Veneziani s’impegnarono a limitare sempre più, per
mezzo delle promissioni, i poteri del doge. Quando poi divenne operante
una commissione di cinque membri, chiamati «correttori alla promissione
ducale», con l’incarico di proporre le opportune modifiche al testo della
promissione stessa, apparve sempre più chiaro il disegno di rivedere i com-
piti assegnati al capo dello Stato e di definirne meglio i limiti e le attribuzio-
ni. Naturalmente, poiché le decisioni dei «correttori» erano riportate nei
registri delle deliberazioni del Maggior Consiglio, il testo delle promissioni
si dilatò gradualmente nel tempo e il formulario divenne sempre più ampio,
come si può rilevare attraverso la preziosa edizione delle promissioni ducali
fino alla fine dei Duecento redatta dalla Graziato. Poco si sa però per quan-
to riguarda il Trecento e il Quattrocento, poiché è conosciuta finora soltan-
to la promissione ducale di Andrea Dandolo dei 1343, diligentemente cura-
ta da Ester Pastorello.
Molto opportunamente quindi Girgensohn ha effettuato questa antici-
pazione, presentando la promissione giurata da Francesco Foscari, eletto
doge il 15 aprile 1423. Di questa promissione egli utilizza la splendida co-
pia conservata nella collezione di Alberto Falck, al quale dedica il presente
volume, rilevando subito un’importante novità, che merita di essere sottoli-
neata e che consiste nell’eliminazione di ogni ruolo legislativo all’«aren-
gum» o alla «concio», come allora si chiamava l’assemblea dei popolo, co-
sicché da allora furono sufficienti a convalidare l’elezione le decisioni del
Maggior Consiglio e la presentazione dei nuovo doge alla folla riunita da-
vanti alla basilica di S. Marco.
La promissione ducale, pur così ridimensionata, rimaneva però sempre
uno dei principali cardini della struttura costituzionale dello Stato veneziano.
Federico Seneca
Maurizio Campanelli, Polemiche e filologia ai primordi della stampa. Le
Observationes di Domizio Calderini, Roma, Storia e letteratura, 2001
(Sussidi eruditi, 54), XX-308 pp.
In un memorabile articolo apparso nel 1968 Carlo Dionisotti richiama-
