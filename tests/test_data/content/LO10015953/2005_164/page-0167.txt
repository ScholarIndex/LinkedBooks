RECENSIONI
165
donata per secoli dal vescovo: «Pare invece più verosimile ritenere che il
vescovo, pur con alcune interruzioni, sia rimasto in città e che, grazie alla
sua presenza, la città abbia trovato quei catalizzatori necessari per superare
la crisi fra VII e Vili secolo» (p. 530). Poi col IX secolo, sopra tutto con
l’episcopato di Rorìo (o Rorigo), Santa Giustina ritorna finalmente nella
storia, anche se ormai la sua importanza sembra assai diminuita (e anche
questo andrebbe studiato). Nel X secolo, dopo le distruzioni ungare, il ce-
nobio risorge ancora, per volere e interessamento del vescovo Gauslino, e
incominciano i recuperi dell’antico patrimonio culturale e religioso. Forse
allora fu composta la vita di san Prosdocimo: è appena l’alba di una lunga
giornata che vedrà il rinascere dell’antico entusiasmo e dell’antica pietas per
i tesori di Santa Giustina. Ci augureremmo che — come si è tanto sentito
dire e ripetere in occasione delle celebrazioni per san Luca e anche, ultima-
mente, nel centenario del martirio (?) di santa Giustina — a Padova oggi ri-
prenda nuovo vigore l’appassionante avventura di una valida ricerca stori-
ca, i cui primi passi, in questo e nei due precedenti grossi volumi di atti del
congresso, appaiono però, se mi è permesso essere del tutto sincera, al-
quanto zoppicanti.
Maria Pia Billanovich
FRANCESCO FoscarI, Promissione ducate 1423, a cura di Dieter Girgen-
sohn, Venezia La Malcontenta, 2004, pp. XXI-127.
Questo volume, che fa parte della bella collana «La Malcontenta», pro-
mossa e diretta da Ferigo Foscari, anticipa l’edizione critica, annunciata da
Girgensohn, di Le promissioni dei dogi di Venena durante il basso Medioevo
di prossima pubblicazione presso l’istituto storico italiano per il Medio
Evo. Questa è una nuova perla che Girgensohn, studioso acuto e geniale
della storia veneziana quattrocentesca, ci vuole regalare. Mentre egli infatti
ci fa sapere che la prossima edizione critica comprenderà i testi completi
delle promissioni giurate da Antonio Venier (1383), Francesco Foscari
(1423) e Niccolò Marcello (1473), accompagnate dalle correzioni votate dal
Maggior Consiglio dal 1365 al 1473, per il momento si limita a presentare il
facsimile con la relativa trascrizione della promissione ducale di Francesco
Foscari dei 1423, illustrandola con una densa e puntuale introduzione stori-
ca. E anche qui non mancano interessanti ed originali annotazioni del cura-
tore tedesco.
Dopo aver ricordato rapidamente gli studi anteriori sulle promissioni
ducali, da quello di Bartolomeo Cecchetti a quello di Eugenio Musatti, da
quello di Bernhardt Schmeidler a quello di Giuseppe Maranini, fino a quelli
più recenti di Agostino Pertusi, Gherardo Ortalli, Gisella Graziato e Andrea
