RECENSIONI
183
catamente, di Ettore Gallo, ma delTazionismo Mario Isnenghi e delle forze
della sinistra (azionisti, socialisti, socialdemocratici) a Vicenza Emilio Fran-
zina.
Chiude gli atti la trascrizione di un intervento di Ettore Gallo ad un
convegno tenuto a Verona il 29-30 novembre 1995 su «Il Partito d’Azione
dalla lotta di Liberazione alla Repubblica (1942-1947)» (pp. 271-278).
Il tutto è preceduto da un denso intervento di Oscar Luigi Scalfaro su
Gallo, l'uomo (pp. 23-29). L’ex Capo dello Stato, attuale presidente dell’I-
stituto per la storia del movimento di liberazione in Italia, tratteggia a rapi-
de pennellate, con un contributo denso, pregnante, pervaso da umana soli-
darietà, l’umanità di Gallo, il suo rigore morale, il suo rispetto del diritto,
ma anche della persona (pur colpevole), e l’assidua ricerca della verità.
Giovanni Conso (Ettore Gallo e le sue monografie giuridiche, pp. 33-42)
delinea la produzione giuridica di Gallo, soffermando l’attenzione sulle mo-
nografie che costituiscono l’ossatura portante, evidenziandone la robusta
preparazione in materia e l’acuta visione dei problemi e delle prospettive.
Mario Almerighi (Ettore Gallo: la cultura della legalità, pp. 43-58) si sof-
ferma ad analizzare il problema della indipendenza della magistratura e
della «politicizzazione» del magistrato nel pensiero e nell’azione di Gallo,
evidenziando i suoi interventi al CSM in difesa della Costituzione.
Lorenza Carlassare (Un insegnamento di Ettore Gallo: il reato politico
fra ordinamento autoritario e ordinamento democratico, pp. 59-65) analizza
l’atteggiamento di Gallo in merito ad un problema specifico, il reato politi-
co, sottolineando le conclusioni delle prese di posizione del giurista per il
quale solamente la violenza andava vietata.
Guido Casaroli (Attentato, pericolosità, offesa. Le costanti nel pensiero di
Ettore Gallo, pp. 67-89) presenta un contributo estremamente tecnico non
sempre di facile lettura per un non addetto ai lavori.
Antonio Bevere (Il diritto di sciopero nel pensiero di Ettore Gallo, pp.
93-98) sottolinea come Gallo si sia battuto per riaffermare la legittimità co-
stituzionale del diritto di sciopero, anche di quello politico.
Il magistrato Ennio Fortuna (Ettore Gallo: un avvocato in Camera di
Consiglio, pp. 99-101) presenta la figura di Gallo come avvocato penalista, il
quale in tale veste poteva mettere a frutto l’esperienza accumulata come ma-
gistrato (va ricordato che egli per parecchi anni era stato pretore a Lonigo).
Quattro sono gli interventi della sezione «storica».
Dopo i cenni introduttivi di Mario Isnenghi (Perché non possiamo non
dirà azionisti, pp. 109-112), che evidenzia come rimanga ancora vivo lo spi-
rito delTazionismo dopo la morte del PdA e che sia tale spirito a dare fasti-
dio a tanti ex, passati alla corte del Principe, intervengono sulla figura di
Ettore Gallo il figlio Alberto e Renato Camurri.
Alberto Gallo (Il pretore di Lonigo a Firenze, pp. 115-182) delinea in un
saggio articolato e denso di riferimenti documentali la formazione culturale
e politica di Ettore Gallo, evidenziando i contatti fiorentini con Piero Cala-
