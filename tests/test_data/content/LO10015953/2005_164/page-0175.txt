RECENSIONI
173
getto ricorrerà alla questione del necessario approvvigionamento alimenta-
re a ben vedere egli si spinge oltre fino a considerazioni igenico - sanitarie
sull’opportunità del ricorso al taglio. In realtà per Venezia la laguna è qual-
cosa di vivo e di questo ne è conscio lo stesso Cornaro che nel suo consulto
non punterà solo sui benefici effetti che il taglio potrà dare alle bonifiche.
Infatti solo il paventare alle magistrature veneziane di una reale minaccia al-
la laguna potrebbe decidere la Repubblica ad intraprendere un’impresa
tanto complessa quanto costosa. Tuttavia sarà solo trent’anni dopo, nel
1599, quando l’insieme delle circostanze politiche muteranno radicalmente
che il Senato veneto si spingerà ad approvare la realizzazione di un simile
progetto.
In queste discussioni si inserisce agevolmente Stefania Malavasi, Ancora
sull’agronomo Giovanni Maria Bonario e l’Accademia dei pastori frattegiani,
p. 67-78, perché il Bonardo è uno degli agronomi più letti del Cinquecento,
e l’unico ad aver trattato l’argomento nell’area rodigina, e polesana, con le
Ricchezze dell’agricoltura (1584) e con quell’altro suo scritto meno cono-
sciuto che è la Miniera del Mondo (1585). Del resto se é la villa il luogo do-
ve celebrare quella «santa agricoltura» (p. 73) più dettagliatamente è l’ac-
qua che deriva dalla bonifica quella che concorre a fissare l’immagine di
leggiadria, dello spazio confortevole, dell’ozio studioso, di salutari attività, e
della creazione di giardini e di broli. Questa dimensione prende forma con
Lionello Puppi, Palladio in Polesine: prima e dopo (p. 37-41) che legge la
villa Badoer, costruita da Palladio a Fratta, nell’ottica dello stato della fab-
brica, cioè nel rapporto con il progetto all’indomani della chiusura del can-
tiere e come il concatenamento di incursioni, avvenute successivamente su
di un episodio architettonico, abbiamo modificato l’architettura d’insieme.
La domanda è se queste modifiche non ci abbiano consegnato una soluzio-
ne aperta, e se ricercando i lineamenti essenziali di una teoria del giardino,
non tanto sistematicamente formulata, in Palladio, si sia in grado magari di
postulare un intervento di risarcimento, e di corretto definitivo suggello
della stessa villa e giardino.
Il Polesine, dove si trova villa Badoer, era stato acquisito definitivamen-
te da parte della Repubblica di Venezia il 7 agosto 1484 colla pace di Ba-
gnolo in cui Venezia sposta i suoi confini al basso Po, e proprio in quell’an-
no secondo l’argomentazione proposta da Menegazzo vedrebbe la luce il
futuro campione della redenzione dei campi, e il bracciante soldato del
Cornaro. Sulle trasformazioni marcate del toscano nell’opera dello scrittore
pavano si sofferma Ivano Paccagnella, Tra Ferrara e Padova. Uandarivieni
dei linguaggi, p. 27-36. Con Paccagnella andiamo alla parte più meridionale
del territorio pavano, là dove precisamente il pavano accoglieva nel suo se-
no copiosi i suoni e le forme del linguaggio del popolo limitrofo ferrarese.
Del resto resta aperta la questione se lo statuto linguistico originario del pa-
vano fosse ferrarese (con agganci in territorio polesano) e la pavanizzazione
opera successiva di un conguaglio di copisti, e stampatori, oppure fosse
