96
MASSIMO GALTAROSSA
All’interno delle case private dei segretari uno straordinario do-
cumento per comprendere la cura dedicata alla loro preparazione
professionale è rappresentato dalle biblioteche allegate agli inventari
post-mortem. Del resto la circolazione di libri fra i funzionari è am-
piamente attestata. Ad esempio il segretario Gasparo Soderini, in
occasione della missione diplomatica a Napoli (1778-1781), dichia-
rerà di conoscere, pur aU’interno di un’ampio bagaglio culturale, e
citerà, l’opera di Jacob Friedrich von Bielfeld(19). La stessa frequen-
tazione delle botteghe dei librai, come quella del libraio «Basegio» a
San Bartolomeo, poteva riguardare specifici interessi intellettuali,
come quelli magici che nel 1705 coinvolgevano il giovane notaio
della Cancelleria ducale Carlo Alberti. (20) In prospettiva comparata
dopo la ricerca di Claudio Rosso sui Segretari di Stato dei duchi di
Savoia fra il 1559 e il 1637 sono proprio le biblioteche dei segretari
la cartina di tornasole della cultura di questo ceto burocratico.!21) Il
problema è che raramente gli inventari post-mortem conservati a Ve-
nezia nel fondo dei Giudici di Petition descrivono in maniera analiti-
ca l’intera consistenza delle raccolte librarie presenti.!22)
In questa direzione di ricerca è quindi particolarmente interes-
sante la biblioteca tardo settecentesca contenuta nella casa padova-
na di un componente di un’importante famiglia cancelleresca quale
il conte Giacomo Antonio Cavanis. In questa biblioteca di circa 500
volumi sono prevalenti i testi di impronta devozionale. Malgrado
nella descrizione delle opere a stampa non siano annotate le date di
pubblicazione si tratta in maniera verosimile di una biblioteca d’uso,
confronta II silenzio e il servizio. Le «Epoche principali della vita» di Vincenzo Seba-
stiano Beraudo di Pralormo, saggio introduttivo e cura di A. MERLOTTI, Torino
2003, p. 47-48.
(19) Corrispondenze diplomatiche veneziane da Napoli: Relazioni, a cura di M.
Fassina, Roma 1992, p. 36.
i2») ASV, Sant’Uffizio, b. 132.
(21) C. ROSSO, Una burocrazia di antico regime: i Segretari di Stato dei duchi di Sa-
voia, 1, (1559-1637), Torino 1992, p. 334-365.
i22) Ad esempio si veda quella del 1733 di Giovanni Ambrosio Sarotti in ASV,
Giudici di petizion, Inventari, b. 430 che accenna alla presenza di circa 150 libri in-
glesi, latini, francesi, e italiani, probabilmente di contenuto scientifico, ma non ne ri-
porta la relativa descrizione.
