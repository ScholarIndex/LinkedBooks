RECENSIONI
163
Il grosso volume si conclude con i risultati di una tavola rotonda: Pado-
va e l’Oriente. Apre la discussione Giuseppe CusciTO (Indizi per una trasla-
zione di Luca a Padova durante la furia iconoclasta, pp. 523-31) che, sulla li-
nea di Van Esbroeck, osserva come (cito dal riassunto) «L’eventuale trasla-
zione dello scheletro dell’Evangelista a Padova non può che essere successi-
va alla testimonianza molto precisa e circostanziata di Procopio, da cui ve-
niamo a sapere che, riedificato YApostoleion di Costantinopoli ad opera di
Giustinianei nel 542, si trovarono tre casse di legno con i corpi di Andrea,
di Luca e di Timoteo» (p. 523). E stato però provato che lo scheletro oggi a
Padova si trovava già presente nella zona in età molto alta, visto che nella
cassa sono stati ritrovati i resti di rettili padani risalenti al V - prima metà
del VI secolo (13).
Bisognerà, come suggerisce il Cuscito stesso (pp. 523-24), prendere le
mosse da quell’arrivo di reliquie apostoliche a Concordia, nel IV secolo: tra
esse anche quelle di Luca. Ho già espresso molte volte il dubbio che il ser-
mone che ci attesta questi fatti non vada attribuito al vescovo di Aquileia
Cromazio, ma piuttosto a un vescovo di Padova (14). E da Concordia che
arrivarono a Padova queste reliquie, tra cui appunto quelle di Luca. Indub-
biamente insieme a quelle di Andrea (accolto nella stessa basilica) e a quelle
di Tommaso (chiese a lui dedicate fin da età molto antica sono presenti nel
padovano e la loro storia andrebbe indagata; se possibile anche con scavi).
Ma si trattava di ‘brandea’ non di corpi interi. Lo scheletro padovano —
come è generalmente ammesso e come è dimostrato dalla grande cura di
cui fu oggetto — appartenne certo a un personaggio che doveva godere di
culto, ma che non era san Luca (benché questo volesse insinuare la falsa
moneta inserita nel corredo funebre fin da epoca antica).
Il silenzio di molte fonti, in primis del Martyrologium Hieronymianum
sull’arrivo delle reliquie a Padova, silenzio giustamente rilevato dal Cuscito,
mi fa pensare a una sorta di ‘damnatio memoriae’: l’«unico canale di diffu-
sione»(15) faceva capo a gruppi ariani o semiariani, come lo stesso impera-
tore Costanzo II?
(13) B. SALA, I resti di microvertebrati della tomba di san Luca evangelista, in San
Luca evangelista... IL I risultati sdentifici sulla ricognizione delle reliquie attribuite a
san Luca, a cura di V. TERRIBILE WlEL Marin - F. G. B. Trolese (Fonti e ricerche di
storia ecclesiastica padovana, XXIX), Padova 2003, pp. 373-88.
(14) Ora San Prosdodmo...A Cromazio pensa invece, come la maggior parte de-
gli studiosi, il Fedalto, sempre nell’ambito del già citato intervento alla tavola roton-
da (p. 534).
(15) «Date le coincidenze fra Aquileia, Concordia e il secondo gruppo milanese,
quello cioè del 27 novembre, vien dato di pensare a un unico canale di diffusione e
magari a un solo tramite: forse l’ignoto personaggio che meritò di diventare vescovo
della neoeretta diocesi concordiense?» (p. 526).
