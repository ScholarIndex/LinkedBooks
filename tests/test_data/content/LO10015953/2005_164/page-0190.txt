188
NOTIZIE
pe Beccarelli (pp. 141-183) di MARCO Faini affronta un processo per «eresia, affetata
santità e pratiche oscene» svoltosi nel 1710: siamo in una Brescia in cui avevano diffu-
sione dottrine eterodosse, ma pure antigesuitismo e giansenismo; l’accusato, don Giu-
seppe Beccarelli, aveva fondato un collegio educativo nella città nel 1683, attirandosi
inimicizie presso i gesuiti e i filippini; sullo sfondo di un rinnovamento del ceto nobilia-
re bresciano, contrapposti interessi finirono per scaricarsi sulla sua figura e la sua im-
presa; il Beccatelli, processato a Venezia, morì incarcerato ai Piombi. SERGIO PERINI nel
saggio Riforme veneziane tra economia e finanza nel secondo Settecento (pp. 185-229) of-
fre un’ampia e documentatissima panoramica sulla situazione economica e soprattutto
finanziaria veneziana negli ultimi decenni della Repubblica; in Perini, il paradigma del
declino, accompagnato dall’immobilismo decisionale, rimane come unica spiegazione e
i tentativi di riforma sono liquidati come tardivi e inadeguati.
Le Note e documenti presentano altri contributi interessanti. Il bel saggio di
Francesco Bianchi e Deborah Howard, Life and Death in Damascus: the Material
Culture of Venetians in the Syrian Capital in the Mid-Fifteenth Century (pp. 233-
300), si fonda sulle carte del prete e notaio Cristoforo da Fiore, cappellano venezia-
no a Damasco nel 1455-57, durante il dominio dei Mamelucchi. I testamenti di quat-
tro veneziani deceduti nella città in quegli anni (Stefano Ravagnino, Stefano di Bos-
sina, il console Marino da Molin, Nicolò de Ruzino) permettono di cogliere gli
aspetti caratterizzanti la vita materiale (dagli spazi domestici ai tappeti e alle porcel-
lane), della comunità veneziana in quella città; in appendice sono allegati i docu-
menti (pp. 255-300). Susy Marcon in Un Album amicorum e il veneziano Angelo
Badoer, a Praga nel 1581 (pp. 301-311) utilizza come fonte un album amicorum ap-
punto, risalente al 1581, che appartenne al boemo Ioannes Zwinorze; l’album rap-
presenta una tipologia di testimonianza letteraria peculiare dell’area germanica; in
questo caso, tra le pagine dello Zwirnoze, risulta iscritto il veneziano Angelo Badoer,
che si era formato al collegio cattolico di s. Clemente di Praga. Rossana Vitale
D’Alberton ci presenta La relazione sul sangiaccato di Scutari: un devoto tributo let-
terario alla Serenissima da parte di un fedele suddito cattarino (pp. 313-340);
la relazione, del 1614, era stata scritta da Mariano Bolizza di Cattaro e descrive le
comunità e le popolazioni del Montenegro e dell’area di Scutari. LUIGI Griva nel
contributo Venezia-Torino 1731: un Bucintoro per i Savoia (pp. 341-353) illustra l’e-
pisodio del trasporto dell’imbarcazione veneziana nella capitale piemontese. Segue
l’utilissimo Inventario dei manoscritti letterari di Gasparo Gozzi (pp. 355-391) di Fa-
bio Soldini, mentre Virgilio Giormani presenta uno studio su II mancato impiego
del carbon fossile nella Venezia del secondo Settecento (pp. 393-405); si rendono le te-
stimonianze di quanto fosse lontana l’idea dell’utilizzo del carbone nella protoindu-
stria veneziana, negli anni in cui l’Inghilterra avviava la rivoluzione industriale. Den-
nis ROMANO chiude la sezione con la nota Doge Francesco Foscari in America
(pp. 407-415): è sempre affascinante il tema dell’influenza italiana, e nel particolare
l’influenza veneziana, sul piano della formulazione delle idee politiche statunitensi
(attraverso il veicolo dei Paesi Bassi e dell’Inghilterra); il Romano ci parla qui della
figura e del mito di Francesco Foscari nella ricezione americana.
Tra le Recensioni (pp. 417-447) incontriamo i seguenti studi: Luniversità di Pa-
dova. Otto secoli di storia, a c. di P. Del Negro, Padova 2001 (A. Conzato); Venice
Reconsidered. The History and Civilization of an Italian City-State, 1297-1797, a c. di
J. Martin - D. Romano, Baltimore 2000 (M. Knapton); L. BURKART, Die Stadt der
Bilder. Familiale und kommunale Bildinvestition im spätmittelalterlichen Verona,
