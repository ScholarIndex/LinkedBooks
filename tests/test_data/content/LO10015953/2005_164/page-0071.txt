LE «FIGLIE INNOBEDIENTI»:
IL CASO ATTILIA CAPRA CHIERICATI
(SEC. XVII-XVIII)
Non sappiamo quali pensieri sfiorarono la mente di Attilia Capra
quel giorno di metà luglio 1689, quando fu condotta alla casa delle
Dimesse di Santa Croce in Vicenza. Può darsi che la giovane contes-
sa, figlia di Alfonso Capra e di Valeria Porto,!1) credesse di dover
trascorrere qualche tempo in compagnia della zia Bernardina, la
quale si sarebbe occupata di lei, della sua formazione e della sua
educazione nell’attesa dell’età giusta, quella in cui si sarebbe deciso
della sua sorte. I conventi e le Compagnie erano da tempo il luogo
deputato dalle famiglie per educare le femmine. Sotto l’attenta sor-
veglianza di una parente prossima, spesso una zia, in quei luoghi le
giovani imparavano a leggere, a scrivere e a eseguire lavori di cucito.
E dopo anni trascorsi fra quelle mura anche le più ribelli finivano
per accettare di restarvi pur sapendo di subire un sopruso, conscie
di non avere altre possibilità!2). Probabilmente, però, Attilia era già
(') Il conte Luigi Porto il 12 febbraio 1664 si obbligava a versare per le nozze
della figlia con il conte Alfonso Capra una dote di 11.000 ducati (Archivio DI STATO
DI VlCENZA — d’ora in poi ASVI —, Fondo familia Capra, libro 20, c. 187r-v, scrit-
tura privata). Alfonso Capra era il secondogenito maschio del conte Conte Capra e
di Ottavia Capra. Toccò a lui «sostenere il peso del matrimonio» (ASVI, Fondo fami-
glia Capra, catastico, libro 5, n. 4132, scrittura privata in Parma, 7 gennaio 1664), in
quanto il fratello maggiore Francesco era stato raggiunto dal bando capitale il 13 lu-
glio 1661 per aver commesso una sanguinosa strage nel giorno solenne del Corpus
Domini insieme al conte Scipione Piovene e ad altri cinque gentiluomini di Vicenza
(ASVI, Fondo famiglia Capra, libro 25, cc. 274r e ss.).
(2) Sulle istituzioni dell’educazione femminile vedi G. ZARRI, Recinti. Donne,
clausura e matrimonio nella prima età moderna, Bologna 2000, in particolare il capi-
tolo II. Vedi anche: M. SONNET, Leducazione di una giovane, in Storia delle donne.
