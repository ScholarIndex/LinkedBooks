I PIGAFETTA CITTADINI DI PADOVA E VICENZA (SECC. XV-XVl)
57
in luce come la presenza di questi aristocratici vicentini sia passata
piuttosto inosservata, visto che nelle cronache cittadine si trova ben
poco. Se si eccettuano le poche righe riservate ad Ulisse, a Matteo,
ad Antonio Conte ed a qualche altro membro della famiglia Pigafet-
ta, non v’è traccia degli oltre quaranta componenti che ebbero con-
tatti con la città di Padova, né in positivo né in negativo. Nulla sap-
piamo delle loro scelte politiche, pochissimo della loro attività di giu-
risti, a parte quello che si può dedurre dagli atti notarili. Penso che
questo silenzio si possa imputare al ritorno a Vicenza per la maggior
parte, ma nulla vieta di supporre che quelli che si stabilirono a Pado-
va, rimasero sempre, in buona sostanza, dei vicentini trapiantati.
Per mantenere inalterato un potere che, oltre ad essere economi-
co, tendeva a tradursi anche in ascesa politica, le più importanti fa-
miglie dovevano disperdere al minimo il patrimonio e ciò poteva av-
venire destinando parte degli eredi alla vita ecclesiastica, cosa che
regolarmente fecero anche i Pigafetta, e tessendo alleanze matrimo-
niali che portavano le varie casate ad imparentarsi tra di loro. A Pa-
dova si possono riscontrare tali legami tra gli Alvarotti, gli Avogaro,
i Vitaliani, i Sanguinazzi ed i Bagarotto; i Trapolin, i Da Ponte, i
Conti, i Rustega ed i Lion; i Dondi dall’Orologio, i Santasofia ed i
Vercellesi; i Vareschi-Migliara, i Palazzolo ed i Papafava. Ho citato
solo qualche esempio, ma non casuale in quanto, come abbiamo vi-
sto, alPinterno di alcuni di questi gruppi si inserirono anche i Piga-
fetta già legati alle famiglie più aristocratiche di Vicenza.
Volendo tracciare la mappa delle nuove presenze apportate dalla
politica matrimoniale all’interno della famiglia ed analizzando il
quadro d’insieme, posso osservare nei Pigafetta la tendenza ad allar-
gare al minimo il parentado. Le casate alle quali si legarono i nobili
vicentini, erano spesso le medesime: per lo più si trattava di possi-
denti confinanti o di aristocratici con i quali erano entrati in contat-
to per motivi professionali o politici. Se escludiamo il matrimonio di
Antonio di Domizio e quello di Agata ed Aurelia di Alessandro di
Antonino dai contorni poco chiari, vediamo che ci sono molti nomi
ricorrenti, anche a distanza di generazioni ed in alcuni casi si trova-
no anche delle combinazioni che definirei ad andamento circolare.
Cito solo qualche esempio che ho ricostruito anche con una velocis-
sima ricerca tra i testamenti vicentini: Pigafetta-Marostica-Grompo-
