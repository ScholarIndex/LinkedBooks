RITRATTO DI UN MAESTRO: FRANCO SARTORI
209
presieduta da Roberto Cessi. Si tratta di un lavoro certo datato, ma
sempre molto valido sul piano metodologico; se in qualche punto è
superato, ciò è dovuto al rinvenimento di nuovi documenti epigrafici.
Della Deputazione di Storia patria per le Venezie Franco Sartori
divenne socio corrispondente nel dicembre 1956 e socio effettivo
nel settembre 1963. Quando fu nominato socio corrispondente fra i
nuovi soci, piuttosto numerosi, non mancavano nomi già illustri o
che lo divennero col tempo. Fra tutti mi piace ricordare il nome di
Federico Seneca, già amico del Sartori, con il quale fu sempre vivo
un legame basato su interessi comuni, ma, soprattutto, sull’amicizia.
L’attività prestata da Franco Sartori alla vita del sodalizio fu co-
stante. Prova prima e tangibile sono i notiziari bibliografici, redatti
dal 1958 al 2003. La redazione era talora faticosa, ma il Sartori, e
non solo lui, la riteneva opera di primaria importanza, molto più
preziosa di un articolo. Quasi conferma di quanto detto è il fatto
che, oltre al citato «Industria e artigianato», il Sartori pubblicò
nell’«Archivio Veneto» solo un altro articolo. Questo, del 1986, ri-
guardava un poeta corfiota, Jacopo Trivolis, nella Venezia del see.
XVI. Non mancano invece un certo numero di recensioni edite fra il
1957 e il 2001.
L’attività più fattiva era svolta nell’ambito del Consiglio Diretti-
vo, dove il Sartori fu presente dal 1969 praticamente fino alla morte.
Durante le sedute non era affatto raro che, dopo aver ascoltato in si-
lenzio pareri anche contrapposti, alla fine facesse lui una proposta
che metteva tutti d’accordo e che quindi veniva accolta. Lunga, ma
vittoriosa, fu la sua «battaglia» per evitare che all’interno della De-
putazione fossero di fatto due poli, ossia Venezia e Padova. Giusta-
mente sosteneva che la Deputazione doveva aprirsi ai centri minori,
alle province decentrate; in tal modo nessuno era escluso e la Depu-
tazione sarebbe stata veramente «delle Venezie». Ci volle del tempo,
ma alla fine la sua strategia si mostrò vincente.
L’ultima volta che Franco Sartori parlò in una seduta pubblica
della Deputazione fu il 18 aprile 2004. In quell’occasione trattò il te-
ma «Una citazione mutila e una controversia ittica anche veneta».
Benché costretto dal tempo, fatto normale nelle assemblee primave-
rili, riuscì a offrire agli uditori una relazione estremamente ricca di
dati, ma soprattutto assai importante sul piano metodologico. Pur-
