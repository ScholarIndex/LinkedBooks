172
RECENSIONI
degli studiosi. Lo storico veneto si avvale di uno spoglio sistematico delle
notifiche d’estimo per il ‘500 e il ‘600 di tre sestieri veneziani e giunge a ri-
vedere i dati apportati per il Polesine ancora negli anni ’50 dal Beltrami. In-
fatti per le sue rilevazioni il Beltrami si era basato su dati sommari relativi ai
campatici veneziani.
L’argomento centrale dei dibattiti che si aprirono fin dalla prima metà
del ‘500, fra tecnici e politici veneziani, è l’arrivo delle acque torbide in la-
guna, e la conseguente minaccia del suo progressivo interramento a causa
delle deposizioni lasciate dalle acque (p. 62). Difatti come sostiene Franco
Cazzola, Uincubo delle acque nel Cinquecento, p. 59-65, i problemi posti
dalle acque si accumulavano, e si complicavano, ogni giorno di più nel cor-
so del XVI secolo nella pianura veneta, e nella bassa valle del Po. Anche nel
caso del Polesine si trattava quindi, pur nelle spinte episodiche e non coor-
dinate tra loro degli interventi, di dar vita a un sistema di scolo delle acque
che avesse come asse quel grande vaso raccoglitore contenitore che è il Tar-
taro - Canalbianco. Era questa una zona strappata ai signori di Ferrara nel
1484, e a vocazione cerealicola, soprattutto con il deciso, e prolungato, rial-
zo dei prezzi dei prodotti agricoli nel Cinquecento. Nelle discussioni sul
controllo delle acque si intrecciavano strettamente le pressioni del mercato
fondiario, e quelle di consistenti capitali in cerca di investimenti, e di ap-
prodi sicuri nella terra.
Come ricostruisce Barbara Mazza Boccazzi, Il Polesine sulla carta: Alvi-
se Cornare, Cristoforo Sabbadino e altri, p. 43-49 agli interessi fondiari dei
signori in terraferma, che sostenevano e predicavano la bonifica di vaste
terre da sottrarre alla laguna, si opponeva Cristoforo Sabbadino, «proto»
dell’ufficio delle acque, per il quale il problema della manutenzione della
laguna di Venezia, e della sua stessa esistenza, era strettamente correlato
con quello della sistemazione idrografica del territorio, e su un’impostazio-
ne della questione lagunare basata sulla «diversione» del corso dei fiumi. In
realtà tale posizione era una prospettiva diversa da quella immaginata dal
Cornaro, per il quale l’integrità della laguna doveva essere mantenuta, se
non altro per considerazioni strategiche e difensive, ma vista in funzione
della terraferma. Come ben coglie la Boccazzi testimonianza dei continui, e
mirati, interventi di salvaguardia e controllo dei fiumi, sistemazione dei
porti, difesa dei lidi dall’erosione marina si possono percepire dall’osserva-
zione della cartografia cinquecentesca, relativa al territorio polesano - vene-
to, tramandateci a partire dalla grande mappa di Nicolò Dal Cortivo
(1556).
Per seguire la ricchezza del dibattito sulle acque Stefano Turolla, Alvise
Cornaro, Marino Silvestri e il taglio di Po a Porto Viro, p. 99-105, riporta un
consulto del Cornaro ai Savi Esecutori alle acque, databile fra il 1562 e il
1563, in merito all’idea avanzata da Marino Silvestri di realizzare il taglio
del Po allontanandolo dalla laguna. Se da una parte, in linea con quanto so-
sterranno dei consorti di Porto Viro, il Silvestri per valorizzare il suo pro-
