200
ΝΟΉΖΙΕ
vena, e ai suoi numerosi e alterni momenti di fioritura e di ripiegamento connessi
a vicende esterne.
GIAMPAOLO Cagnin, «Volo ire quia spero in Deo et beato Henrico». La documen-
tazione trevigiana su pellegrini e santuari (secoli XII-XV), pp. 49-74, si cala, mediante
la ricerca d’archivio, in una realtà locale ben definita. Il punto di partenza è l’espe-
rienza, sicuramente singolare, di Enrico da Bolzano, che morì in Treviso nel 1315,
dopo di avere dedicato gli ultimi anni di vita, al rientro dal giubileo romano del
1300, alla visita giornaliera delle chiese della città e alla carità verso i poveri. Alla
morte di Enrico, avvenuta in fama di santità, la città che lo aveva ospitato divenne, a
sua volta, meta di pellegrinaggi e sede di fatti miracolosi. L’orizzonte del Cagnin si
allarga poi alla legislazione trevigiana sul trattamento privilegiato dei pellegrini, tan-
to di quelli che partivano dalla città quanto di quelli che vi transitavano, alla identifi-
cazione delle mete più frequentate, alla provenienza sociale dei partenti, al costo dei
viaggi, alle strutture di accoglienza e assistenza poste in atto o per ragioni di carità o
per fini di lucro.
La situazione vicentina è illustrata da FRANCESCA LOMASTRO (Santuari e pellegri-
naggi nella documentazione bassomedievale vicentina, pp. 75-94). Dalle fonti pubbli-
che appaiono importanti alcuni centri di devozione in città o nel territorio: la tomba
del vescovo Cacciafronte in cattedrale (con il processo del 1223-1224), le reliquie
della croce e della corona di Cristo della chiesa domenicana di Santa Corona (con i
«Monumenta reliquiarum» degli ultimi decenni del Trecento), i santuari di Santa
Maria della Misericordia di Monte Berico (con il processo del 1430-1431) e della
Madonna dei Miracoli di Lonigo (con una tardiva «Historia» del 1604). Da fonti
private, in particolare dai «libri di famiglia» e dai testamenti, i luoghi privilegiati nel-
le scelte dei pellegrini vicentini, oltre a quelli già indicati, risultano essere Roma, As-
sisi, Vienne, S. Leonardo in Baviera, Loreto, Trento (tomba del beato Simonino), i
santuari mariani di Monteortone (Padova), di S. Maria della Grazia (Mantova), di
Monte Summano (Vicenza).
VlCKO Kapitanovic, Santuari in Dalmazia veneta e nella repubblica di Dubrovnik
dal Quattro all’Ottocento, pp. 95-116, raggruppa i santuari della regione secondo i
dedicatari: martiri, santi confessori, B.V. Maria, Cristo in effigie. Di ciascuno egli illu-
stra l’origine e la devozione che vi era espressa; come emblematico dell’incontro di
più culture e di più etnie indica il santuario zaratino di San Simeone: allfarca dei san-
to affluivano non solo i cattolici, ma anche gli ortodossi e i musulmani. [M.N.] *
*La «Collana Fogazzaro» de «I quaderni dell’Accademia Olimpica» si è arricchi-
ta di due ulteriori, ma non ultimi, volumetti che apportano nuove conoscenze e favo-
riscono più complete valutazioni sul pensiero e sull’opera del romanziere vicentino.
Il primo («Io ti baciavo in sogno». Fogazzaro e i musicisti, a cura di Oreste Pal-
MIERO, Vicenza 2004, pp. 293, «I quaderni dell’Accademia Olimpica», 22/VI) riper-
corre la inconclusa vicenda della trasposizione del romanzo «Malombra» in opera li-
rica: vi si dedicarono i librettisti Renato Simoni e Luigi Orsini e i musicisti, padre e
figlio, Marco Enrico e Renzo Bossi. Il primo tentativo fu effettuato mentre lo scritto-
re era ancora in vita: seppure con delicatezza, Fogazzaro mostrò di gradire l’iniziati-
va e le accordò il suo pieno favore. Π secondo tentativo si rinnovò tra il 1942 e il
1946; ma anche questa volta l’opera lirica non raggiunse le scene teatrali. Di questo
