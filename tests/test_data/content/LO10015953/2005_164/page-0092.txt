90
DEBORAH CRIVELLARO
morie, ma l’esperienza di Chiara Leoni tra le Madonne del Soccorso
fu breve. In un documento del 16 febbraio 1692 in cui si parla di un
contenzioso tra le Dimesse e Chiara Leoni, la stessa è indicata come
«consorte del signor Vincenzo Gervasi»(61).
Questi sono solo alcuni dei casi di donne che lasciarono la Com-
pagnia nell’ultimo ventennio del Seicento. Ricordiamo anche Anna
Candida Velo ed Elena Volpe uscite, rispettivamente nel 1697 e nel
1704, contro il volere dei familiari, per sposarsi. A questi nomi vanno
poi aggiunti quelli delle donne che scelsero, nell’ultimo ventennio del
Seicento, di pronunciare i voti (Flaminia Borsello già vedova Volpe
lasciò la Compagnia il 6 marzo 1687 dopo 18 mesi di permanenza
per entrare nelle Carmelitane Scalze in Roma, Anna Gaetana Thiene
uscì nel 1697 per farsi cappuccina in Cittadella), e quelli delle donne
che uscirono dalla Compagnia senza maritarsi (Isabella Porto nel
1696, Chiara Capra nel 1699 all’indomani della morte del padre Ora-
zio, Agata Pigafetta nel 1706). Il fattore che accomuna tutte queste
donne è il periodo in cui uscirono dalla Compagnia delle Dimesse di
Santa Croce: tutte tra il 1680 e i primi anni del Settecento. Un dato
questo che coincide con l’elezione a Capo di Atalanta Quinti suben-
trata nel 1679 a Teofila Mascarello. Atalanta Quinti guidò la Compa-
gnia per circa trent’anni. E’ dunque possibile avanzare alcune suppo-
sizioni ;— che aprono altrettanti interrogativi — sul coincidere del-
l’aumento delle uscite e il governo di Atalanta Quinti. Di sicuro, que-
sto aumento, non fu dovuto ad una maggiore apertura del Capitolo:
dalle Memorie redatte in quel periodo dalle Dimesse emerge che le
Superiore intrapresero sempre più una politica di chiusura e di sele-
zione. Viceversa, è lecito pensare che l’aumento delle uscite sia stato
dovuto ad una conseguente presa di coscienza da parte di alcune
donne, probabilmente insoddisfatte e frustrate da una vita difficile,
tra le mura della Compagnia, imposta loro da altri.
Deborah Crivellaro
(61) ASVI, CRS 3031, Dimesse di Santa Croce, carte sciolte, alla data 16 febbraio
1692.
