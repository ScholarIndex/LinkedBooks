RECENSIONI
159
Meno soddisfacenti appaiono invece le pagine dedicate a san Luca stes-
so o ai suoi eventuali rapporti con Tebe di Beozia. L’articolo di Vasillos
Ath. Vassiliou, La residenza di san Luca evangelista a Tebe. Fonti — testi-
monianze — tradizione, pp. 41-68, supportato unicamente da informazioni
locali, ignora tutto della storia. Crede l’autore che il così detto corpo di Lu-
ca (egli non si pone nemmeno il problema se autentico o no ) sia stato tra-
sferito a Padova dopo la quarta crociata, e esulta all’idea che una parte di
queste ossa siano state ora donate a Tebe di Beozia «la città che [Luca] ave-
va amato, il luogo dove era stato seppellito» (p. 43). Senza che alcun dub-
bio lo sfiori sulla validità di certe tradizioni: prima tra tutte quella che l’arca
vuota tuttora venerata a Tebe, sia stata veramente la prima tomba di Luca.
Tradizione già totalmente respinta da secoli: basti vedere la bibliografia del
Corpus Inscriptionum Graecarum (CIG, 1656).
Spiace poi che lo stesso Michel Van Esbroeck, Le martyre de saint Luc,
pp. 105-33, dichiari con assoluta sicurezza che le reliquie di san Luca sono
passate a Padova da Costantinopoli solo alcuni secoli dopo il loro arrivo nel-
la capitale d’oriente (7). In realtà è dal Seicento in poi che manoscritti di
Santa Giustina sono stati rivisti, e per la data della traslazione il nome di
Giuliano è stato barrato e sostituito con quello di Costantino (8). E spiace
pure che Van Esbroeck spieghi come esistano due tradizioni incompatibili
su Luca: un martirio sotto Nerone a Roma e una morte naturale in età avan-
zata a Tebe di Beozia (p. 106). Il quadro è in realtà ben più complicato: testi
piuttosto antichi ricordano anche un martirio in Egitto, sotto Tiberio. E
Van Esbroeck stesso li ha studiati e anche poi li menziona qui (pp. 132-33).
La cosa è importante per Padova, perché nella così detta tomba di san Luca
è stata rinvenuta una moneta falsa, una delle cui facce riprende un denario
di Tiberio, moneta falsa chiaramente inserita nel corredo funerario con in-
tenzione di datare la sepoltura proprio all’età di Tiberio. Cioè si voleva, nel-
l’antica Padova, seguire questa terza, assai meno nota, tradizione (9)? E an-
che la seconda versione — una morte in Beozia — non è così univoca:
un’approfondita critica mi farebbe preferire l’altra lezione dei manoscritti,
Bitinia. Il merito di Van Esbroeck è, semmai, di aver mostrato che il ‘dos-
sier’ di san Luca non è semplice come si è talvolta creduto o preteso, e di
aver sottolineato come vada ulteriormente indagato 0 rapporto di numerosi
testi antichi con le tradizioni padovane.
(7) «C’est de là [Constantinople] que quelques siècles plus tard elles seraient ar-
rivées a Padoue» (p. 106).
(8) Intendendo naturalmente Costantino V Copronimo (741-775), l’imperatore
della lotta iconoclasta. Si veda il ben informato: F. G. B. Trolese, Il culto di san Lu-
ca evangelista nell’abbazia di Santa Giustina dal Trecento al Cinquecento e oltre, pp.
306-307. E qui più avanti, dove tratto dell’intervento di Giuseppe Cuscito.
(9) Per tutto il problema il mio: La moneta...
