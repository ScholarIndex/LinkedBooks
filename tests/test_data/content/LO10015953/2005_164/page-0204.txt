202
NOTIZIE
* È stata pubblicata l’opera di ELISABETTA TRANIELLO, Gli ebrei e le piccole città.
Economia e società nel Polesine del Quattrocento, Rovigo, Minelliana, 2004. L’autrice
con scrupolo e finezza di analisi documentaria traccia una mappa circostanziata del-
la presenza ebraica in Rovigo, Lendinara e Badia Polesine dalla fine del XIV a tutto
il XV secolo. Accerta sulla scorta di una copiosa serie di atti notarili la provenienza,
l’attività, i trasferimenti, i vincoli familiari dei componenti di questo gruppo sociale e
religioso; ricompone la trama dei rapporti civili e istituzionali che rese possibile in
queste piccole città la convivenza, non priva di tensioni, con la prevalente comunità
cristiana. Nel Polesine del tardo medioevo gli ebrei, gestori di banchi feneratizi ma
anche imprenditori e mercanti, ebbero un ruolo significativo, che questo libro ha il
merito di spiegare e chiarire con acribia. [P.G.] *
* Affidato alle cure di MARCO De Poli è stato pubblicato il volume Mensa vesco-
vile della diocesi di Adria. Inventario dell’archivio, Rovigo, Minelliana, 2004. Strumen-
to indispensabile di orientamento ai fini della ricerca archivistica, il libro riporta l’or-
dinamento e offre la catalogazione di una fonte documentaria di primaria importanza
riguardante il complesso dei beni appartenuti alla sede vescovile di Adria. [P.G.]
