RECENSIONI
167
va l’attenzione su un’opera di Domizio Calderini, nota ma forse non ade-
guatamente compresa (C. DlONISOTTI, Calderini, Poliziano e altri, «Italia
medioevale e umanistica», XI, 1968, pp. 151-85, p. 167). Nel 1475, in ap-
pendice al suo commento a Stazio e subito dopo una «elucubratiunculam
in Sappho Ovidii obscurioraque Propertii loca», il Calderini collocava una
lettera a Francesco d’Aragona e un fugace estratto «ex tertio libro observa-
tionum». In quel breve saggio filologico Dionisotti intravedeva le ragioni di
una svolta nella pratica del commento ai testi classici, una svolta di cui si fa-
rà interprete massimo — dopo aver rinnegato il padre delY inventio — An-
gelo Poliziano.
Quei fragmenta dal terzo libro delle Observationes escono ora in testo
critico, con introduzione e amplissimo commento per cura di Maurizio
Campanelli. Il volume si presenta suddiviso in quattro sezioni principali:
una Storia delle ‘Observationes’ (pp. 1-103), l’edizione, tanto della lettera
quanto del testo, con sobrio apparato delle fonti (pp. 105-124), il commen-
to (pp. 127-252) e Tre schede tratte da altre opere di Domizio nelle quali si
menzionano le Observationes.
Prima gli antefatti dell’opera, che coinvolgono la formazione professio-
nale del filologo veronese. A Roma, oltrepassato da poco il 1470, mentre
l’erudito, umanista e poi anche vescovo Niccolò Perotti dava alle stampe la
sua edizione di Marziale, a breve distanza e con gran concorso di folla Do-
mizio Calderini commentava nello Studium Urbis il medesimo autore.
Qualche invidioso trasmise le recollectae al Perotti che, risentito per le criti-
che — non aspre per la verità — del professore, replicò con una serie di let-
tere agli amici, nelle quali discuteva partitamente alcuni fra i loci contesi. Il
Calderini contrattaccò pubblicando (manoscritto nel 1473, a stampa l’anno
successivo) il proprio commento a Marziale, seguito da una Defensio contro
il calunniatore (Perotti): oltre a ribattere le accuse su Marziale minacciava
ritorsioni contro la sua traduzione di Polibio e l’edizione di Plinio (maggio
1473) dal lui curata.
La seconda fase della polemica coinvolse il testo di Giovenale, oggetto di
un corso da parte del Calderini nel 1474? Sul veronese si rovesciava ora tutta
l’acredine di un sodale del Perotti: Angelo Sabino. Bruciando i tempi, il Sa-
bino fece uscire nell’agosto del ’74 il proprio commento, con ancora sullo
scrittoio le recollectae del Calderini saccheggiate a piene mani. Nel mentre il
Calderini terminava la propria fatica consegnandola ai posteri nel meravi-
glioso manoscritto di dedica a Giuliano De Medici (Firenze, Bibl. Medicea
Laurenziana, plut. 53, 2) e affidandola alle stampe l’anno successivo. Anche
qui compariva una Defensio, non contro il Sabino, ma contro l’architetto na-
scosto dell’operazione, adversus Brotheum dunque: il Perotti.
Un terzo fronte si apriva contemporaneamente su Venezia: il valente fi-
lologo alessandrino Giorgio Merula aveva da poco pubblicato una capitale
miscellanea filologica contenente, fra l’altro, alcune note su\TEpistola di
Saffo a Faone. Nel 1475 era uscito, come ricordato, il commento calderinia-
