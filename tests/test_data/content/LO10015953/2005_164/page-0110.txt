108
MASSIMO GALTAROSSA
L’assegnamento che poteva essere previsto affinché i giovani del-
la Cancelleria ducale avessero ad intervenirvi assiduamente era se-
condo il Colombo agevolarne l’avanzamento nei gradi della Cancel-
leria ducale. Il Cancellier grande riteneva sempre questo come lo sti-
molo più efficace per persuadere gli individui di essa verso le fun-
zioni alle quali sentivano una somma «ripugnanza».!71) Si trattava di
una considerazione interessante che nella scala di valori del ceto bu-
rocratico tendeva a porre in secondo ordine la motivazione econo-
mica, che fino al Seicento inoltrato era stata considerata prevalente
nella «scrittura» del Cancelliere grande Domenico Bailarín.!72)
La ricostruzione del problema della motivazione era accurata.
Nei secoli passati rispetto ai servizi esterni alle «corti», guardati con
avversione, fu disposto, per deliberazione del Consiglio dei X, che
ogni servizio esterno fosse calcolato come cinque anni di attualità, e
perché si provava una maggiore «renitenza» per quelli delle cariche
da mare, così fu aggiunto che ogni servizio per mare fosse computa-
to come 10 anni di attualità. Questo provvedimento bastò a supera-
re le «ripugnanze» che si sentivano, ed alla fine i servizi esterni era-
no talmente aumentati di considerazione che si consideravano sfor-
tunati coloro che dovevano restare a Venezia, perché molto più tardi
degli altri potevano procurarsi dei progressi di carriera.!73) I tempi e
le modalità della carriera nella Cancelleria ducale dovettero essere
una pratica di cui si discuteva spesso, malgrado la precisa dinamica
dei percorsi fosse compresa in maniera piuttosto approssimativa, se
durante le deposizioni padovane un teste racconterà che: «il signor
Lorenzo [Steffani] è rimasto [notaio] ordinario già doi anni, che
vuol dire si possono notar per Segretari del Senato», e in particolare
nelle prove di nobiltà padovane del segretario del Senato Giovanni
Batta Berlendis il notaio veneto Alvise Zuccali, intervenuto come te-
stimone, affermerà che il Berlendis, avendo sostenute due residenze,
(71) ASV, Miscellanea di atti diversi manoscritti, Cancelleria ducale, b. 94, «scrit-
tura» del Cancellier grande Giovanni Colombo alla data 20 Maggio 1769.
(72) Zannini, Burocrazia e burocrati a Venezia in età moderna, p. 165-167.
(73) ASV, Miscellanea di atti diversi manoscritti, Cancelleria ducale, b. 94, «scrit-
tura» del Cancellier grande Giovanni Colombo alla data 20 Maggio 1769.
