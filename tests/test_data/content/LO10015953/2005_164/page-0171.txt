RECENSIONI
169
te troppo noto); non mancano infine strenue e orgogliose difese di sue pas-
sate interpretazioni male accolte dai rivali. Vale la pena scegliere qualche
esempio e mettere a fuoco le indicazioni che emergono relativamente a\Pha-
bitus philologicus del professore veronese.
Nella Observatio III si discute un passo delle ad Atticum, ad Brutum et
ad Quintum fratrem di Cicerone («ea visu mirifica esse») che, privo di senso
in quel contesto, Calderini corresse, con criterio paleografico, in «ea visum
iri ficta esse». Se la correzione fosse stata suggerita dal marginale depositato
nel celebre ms. 49,18 della Medicea Laurenziana, non si può essere certi.
La Observatio VII invece mette in fila la migliore filologia del Quattrocento
nella interpretazione di un passo di Giovenale: una donna si ricopre il viso
di pane bagnato e pinguia Popeana, impacchi di latte d’asina (reso celebre
proprio dall’uso che ne faceva Poppea), per farsi bella per l’amante. Sui Po-
peana si arrovellarono tutti i commentatori da Guarino fino a Giovanni Bri-
tannico, che individuò il punto debole della dimostrazione del Calderini
senza pervenire, neppure lui, alla soluzione corretta. In sostanza il Calderi-
ni, fondendo indebitamente citazioni di Svetonio e Plinio, aveva sciolto l’e-
timologia intendendo il termine come un medicamentum di pane bagnato
nel latte d’asina e applicato sul volto. La nota, a ben guardare, nasceva da
un intento polemico nei confronti sia del Sabino sia del Merula, che nella
replica a Galeotto Marzio non era riuscito a fornire, del vocabolo, una spie-
gazione convincente. Ancora più interessante Ia Observatio XV: qui il Cal-
derini, dopo aver deplorato la scorrettezza degli «omnes Fabii codices», di-
chiara di aver emendato un passo corrotto di Quintiliano: «Et ‘mappam’
Cicero quoque usitatum nomen Poeni sibi vendicavit» in un più sensato:
«Et ‘mappam’ circo quoque usitatum nomen, Poeni sibi vendicant»; le fon-
ti parallele (Svetonio, Marziale, Giovenale) rivelavano al Calderini essere la
mappa il segno della vittoria gettato dal pretore all’auriga trionfatore, la cor-
ruttela circo / Cicero aveva poi forzato il mutamento di vindicant in vindica-
vit. Il percorso dell 'Observatio era mirabilmente sigillato dalla conferma di
un codex vetustissimus. Il manoscritto spuntò fuori solo alla fine ma, secon-
do il Campanelli, fu proprio da lì che mosse la spiegazione della corruttela.
Un procedimento del tutto identico — codices depravatissimos, divinatio,
conferma del vetustissimus — segue 1’Observatio XII, che si apre con iden-
tiche parole («Dii boni, quam pertinax menda occupavit omnes Fabii codi-
ces librariorum et interpretum culpa») e dove un improbabile «Opiter-
gium» è sanato nel corretto «epitogium». Il vetustissimus potrebbe essere,
come nota Campanelli, il Laur. 46,7 del X see., presente, negli anni settanta
del Quattrocento, nella biblioteca di Lorenzo; non si escludono neppure al-
tri candidati Vaticani che, recanti entrambe le lezioni corrette (Obs. XII e
XV), potevano bene essere accessibili a un famoso professore dello
Studium. Alla soluzione giusta era pervenuto però — non è noto se per
congettura o ope codicum — un filologo vicentino che meriterà in futuro
maggiori attenzioni: Ognibene da Lonigo. Nell’incunabolo delle Institutio-
