NOTIZIE
191
anni 1565, 1570, 1573. Nuovo è l’argomento del saggio di E. BellÒ sulle Prime te-
stimonianze letterarie sul radicchio di Treviso (pp. 117-119), noto a Venezia già nel
1790. P.A. Busato delinea Vita e opere di Giuseppe Benzi (pp. 121-123), agronomo
di origine lombarda vissuto a lungo a Treviso. Nacque nel 1855 e morì nel 1941 e
si adoperò moltissimo per far conoscere sempre più il radicchio. Una bella Com-
memorazione del prof. Amedeo Alexandre (pp. 135-139) si deve a T. TOMMASEO
PONZETTA, che ricorda sia il presidente dell’Ateneo sia, soprattutto, il collega e
l’uomo. Su una memoria storico-naturale presentata all’Ateneo di Treviso la sera del
28 aprile 1820 (pp. 141-147), della quale era autore V. Sette, si sofferma G. BlSCA-
RO, che ricorda come il Sette abbia trattato della pigmentazione della polenta do-
vuta a qualcosa di biologicamente attivo. Il fenomeno fu analizzato in seguito, su
altri cibi, da parte di altri studiosi, ma il nome del Sette non venne mai fatto. Le
Annotationum Sylvae di Marcantonio Flaminio (pp. 163-215) sono studiate, e pub-
blicate in appendice, da A. TOFFOLI, il quale ricorda che il Flaminio nacque a Ser-
ravalle nel 1598, che l’opera fu composta in età giovanile e che l’autore conosceva
scrittori latini e greci. M.S. BASSIGNANO tratta de II culto degli Arusnati in Valpoli-
cella (pp. 217-225), che presenta non poche particolarità. Istria e Dalmazia, echi di
irredentismo adriatico (pp. 227-234) sono messi in luce da B. De Donà, che si sof-
ferma sull’azione antitaliana, appoggiata anche dal clero, da parte degli Slavi. G.
Cagnin tratta di Pellegrini e vie di pellegrinaggio a Treviso nel Medioevo (pp. 235-
257) e si sofferma sul pellegrinaggio di Venanzio Fortunato alla tomba di San Mar-
tino di Tours, sulle crociate, sui pellegrinaggi di devozione, sui pellegrini a paga-
mento. A G. BARONI si devono interessanti pagine su Un pacifista d’altri tempi: Ip-
polito Pindemonte (pp. 259-265). [M.S.B.] *
* In «Atti e Memorie dell’Ateneo di Treviso», n.s. 18, 2000-01, A. CASON tratta
brevemente di Carducci e Pinelli, nascita di un’amicizia letteraria (pp. 19-20), che in-
trodusse il Pinelli, morto a Treviso nel 1915, nella cerchia letteraria bolognese. Alco-
ne, un poemetto del Fracastoro sui cani da caccia (pp. 43-48), è preso in esame da E.
DemattÉ, che mette in luce l’originalità del poemetto. L’umanista feltrino Antonio
da Romagno e le nuove lettere scritte nel 1403 e 1404 nel Castello di San Martino di
Ceneda all’amico Pietro Marcello vescovo e conte (pp. 49-80) sono studiati da N. FAL-
DON, che dapprima tratta del castello, poi di Pietro Marcello, Antonio da Romagno
e Nicolò Cesi. In appendice sono riprodotte le due lettere. Su Capitum culmellorum:
vita nelle campagne trevigiane durante le guerre di Valtellina, Gradisca e Mantova
(1619-1633) (pp. 81-106) indaga G. NETTO, che mette in risalto i non pochi compiti
spettanti ai «capi del colmello» e le notizie, di vario genere, contenute nel registro
qui considerato. In «Aqua riulli descendens de montagna Comude». I lavori di cana-
lizzazione del Rio Bianco e del Rio Fosco nel secolo XIV (pp. 167-190) sono studiati
accuratamente da G. CAGNIN. Di La Tipocosmia di Alessandro Citolini (pp. 211-
226), nato a Serravalle intorno al 1500, si occupa A. TOFFOLI, che analizza struttura
e contenuto dell’opera, che è una via senza uscita e perciò destinata al fallimento. I.
SARTOR studia La corrispondenza dei profughi della Grande Guerra con don Ferdinan-
do Pasin (pp. 227-246), allora vicario parrocchiale di Musile di Piave; il comporta-
mento del sacerdote, cui si rivolgeva gente da tutta l’Italia, fu eroico e meritò non
poche parole di encomio. [M.S.B.]
