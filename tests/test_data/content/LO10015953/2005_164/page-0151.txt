NOTE E DOCUMENTI
149
La nota di De Stefani è dunque precedente all’inondazione che
avrebbe danneggiato i depositi sia dell’Accademia di Agricoltura,
Arti e Commercio che dei Civici Musei — le due istituzioni condi-
videvano la sede di palazzo Pompei a Verona — e disperso i mate-
riali botanici studiati da Goiran, tra i quali probabilmente anche i
resti da Bor di Pacengo presentati all’esposizione del 1876. Di que-
sti non risulta effettivamente traccia nell’inventario dei materiali
depositati dall’accademia veronese ai Civici Musei nel 1895 e sui
quali avevano effettuato un riordino proprio a partire dal 1882
dapprima De Stefani e quindi Goiran (10), né nella guida e catalogo
del museo dell’Accademia, la cui parte paletnologica venne redatta
da De Stefani (n)·
I dubbi espressi da Goiran, soprattutto circa le modalità e il con-
testo di rinvenimento, potrebbero chiudere la questione, conside-
rando comunque come improbabile l’ipotesi che l’illustre botanico
si fosse confuso nell’identificazione di resti vegetali, tanto più che
nello stesso articolo segnalava dettagliatamente ritrovamenti di noc-
cioli di corniolo. Nel caso di De Stefani si era invece trattato di una
notizia originariamente non basata sull’effettiva analisi dei materiali,
come lui stesso ammise. Ma sulla notizia dei ritrovamenti di Pacen-
go segnalati da Goiran tornò con ampio spazio Jean François-Albert
du Pouget de Nadaillac in uno studio sulle popolazioni lacustri del-
l’Europa, apparso a Bruxelles nel 1894 e subito recensito da Pigori-
ni nel «Bullettino di Paletnologia Italiana». In questa sede Pigorini
si richiamava alle conclusioni di De Stefani circa i noccioli d’oliva:
«Io non ho ragione alcuna per negare che ve ne sieno, e che ad essi
si associno pure quelli di pesca. Osservo soltanto che siccome tali
noccioli sono usciti dal fondo di un lago, ciò che vuol dire da un ter-
reno che è nelle stesse condizioni di un campo aperto, ove si trova-
no mescolati avanzi di età varie, il fatto non ha alcuna importanza».
E ancora in nota: «Il Goiran ha parlato di tali noccioli di uliva e di
pesca, che rinvenne nella palafitta del Bor presso Pacengo [...], ma
senza darvi la importanza che il Nadaillac loro attribuisce»; Pigorini
(10) Brugnoli, Stefano De Stefani, cit., p. 28.
(u) E. NlCOLIS, Cenni storici guida e catalogo ragionato del museo dell’Accademia
d’Agricoltura, Arti e Commercio di Verona, «Memorie dell’Accademia d’Agricoltura,
Arti e Commercio di Verona», LXV (1889), 2, pp. 3-92: si vedano Le pp. 79-81.
