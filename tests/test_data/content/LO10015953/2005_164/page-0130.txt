128
EGIDIO IVETIC
1940 i contributi dei maggiori medievalisti croati, da Vjekoslav Klaic
a Ferdo Sisic, i quali studiando i regni croati e ungaro-croati chiari-
rono i rapporti che esistettero tra tali compagini e la Dalmazia stori-
ca, provincia bizantina e insieme di città e isole, in virtù di una ten-
denziale e inevitabile espansione croata, politica e sociale, verso il
mare (7). Grga Novak si era spinto a tracciare il passato della Dal-
mazia in quanto regione sostanzialmente croata e in ciò parte speci-
fica del mondo mediterraneo (8). Inutile sottolineare quanto i giudi-
zi sulla storia comunale e sulla storia del dominio veneziano in No-
vak fossero nettamente distinti da ciò che scriveva Praga negli stessi
anni Quaranta (9); e il Novak, un’autorità accademica, ebbe grande
influenza in ambito croato e jugoslavo almeno fino al 1970-80. In so-
stanza, sulla Dalmazia medievale e moderna si sono elaborati diversi
profili storici, attenti nel caso dalmata, italiano e croato, ad attribui-
re una certa identità nazionale alla regione, a riconoscere o a calibra-
re nel passato dosi di latinità-italianità o slavità-croaticità. La storio-
grafia, del resto come la cultura in generale, legittimava le presunte
tradizioni e aspirazioni nazionali (10).
La storiografia sulla repubblica di Venezia, sin dalla prima metà
del Novecento, non è stata oberata da tali pesanti investiture. Essa è
stata sì parte della storia italiana, ma anche qualcos’altro, di più am-
pia portata sullo sfondo di un comune passato europeo. La venezia-
nistica accademica si è sviluppata attorno agli atenei di Padova e Ve-
nezia, attorno alle istituzioni come l’Istituto veneto di scienze, lettere
e arti, la Deputazione di Storia patria per le Venezie e, dagli anni
Cinquanta, la Fondazione Giorgio Cini, che lanciò iniziative di ricer-
ca di rilevanza internazionale. Se ne sono occupati e se ne occupano
studiosi inquadrati nell’università, ma non solo, e accanto ad essi, di
(7) V. KLAIC, Povjest Hrvata od najstarijih vermena do svrsetka XIX. stoljec'a, Za-
greb, 1899-1911 (6 voi.); F. Sisic, Povijest Hrvata u vrijeme narodnih vladara, Zagreb
1925; Idem, Poviest Hrvata za kraljeva iz doma Arpadovica (1102-1301), Zagreb 1944.
(8) G. Novak, Proslost Oalmacije, Zagreb 1944 (2 voi.); Povijest Spilla, Split
1957-1961 (3 voi.).
(9) Proslost Oalmacije, del Novak, veniva scritta negli stessi anni della Storia di
Dalmazia, del Praga: 1941-44.
(10) Riguardo ai miti medievali croati cfr. N. Budak, Prva stoljeca Hrvatske, Za-
greb 1994.
