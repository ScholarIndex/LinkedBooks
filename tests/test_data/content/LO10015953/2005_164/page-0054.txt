I PIGAFETTA CITTADINI DI PADOVA E VICENZA (SECC. XV-XVl)
53
3. Matteo di Alessandro
Rinnova il nome del nonno paterno, ma non è il primogenito di
Alessandro. Questo famoso personaggio della famiglia, compare per
la prima volta nei documenti padovani nel 1464, quando era già stu-
dente di diritto ed abitava in contrada Duomo. In prime nozze spo-
sò Crispina Malombra veneziana, figlia di Matteo e sorella di Tom-
maso vescovo di Curzola, di Filippo reverendo cavaliere di S. Gio-
vanni e di Francesco padre del dottore in leggi e canonico di Curzo-
la Girolamo.!160) Nel 1465 era già vedovo,!161) ma del matrimonio
con questa donna che in prime nozze aveva sposato Pietro da Corte,
non c’è traccia nell’albero del Bressan così come nelle pagine del Man-
tese. È evidente che i due studiosi si attennero solo agli ultimi due te-
stamenti di Matteo dove per ovvi motivi non poteva comparire una
moglie defunta.
Il 23 dicembre 1467, ancora iuris civilis peritus, con Antonio di
Domizio, iuris civilis scolaris presenziava, in qualità di testimone, al-
l’accordo del quale ho parlato nella ricostruzione degli oscuri natali
di Ulisse. Con diploma datato 9 febbraio 1469, ottenne dall’impera-
tore Federico III il privilegio di legittimare i figli naturali,!162) il 6
(16°) AN 237, f. 560rv. Dal 3 marzo 1464 Matteo abitò in contrada S. Giovanni
dalle Navi. ASPd, AN, 1880, f. 70r. Per le notizie riguardanti questo famoso compo-
nente della famiglia Pigafetta, si veda PETRIZZELLI, Studi. Per la genealogia della fa-
miglia Malombra, M. MenegUS, Per la Storia dell’Università e della cultura in Padova
nel secolo XV, tesi di laurea, Università di Padova, Facoltà di Lettere e Filosofia, a.a.
1979-80.
(161) ASPd, AN, 1738, f. 435r-436r: «Mahteus quondam - Alexandri de Plegafe-
tis - investivit Iacobum nonarium quondam Antonii de Bochono - de campis duobus
cum una domo - in villa Bochoni. Qui campi - fuerunt - de bonis dotalibus quon-
dam domine Crispine - olim uxoris - dicti d. Mathei». La notizia è confermata il 14
giugno 1469 quando Matteo restituì al cognato Francesco Malombra la metà della
dote di Crispina. ASPd, AN 2681, f. 579r.
(162) E pur vero che Federico III inflazionò la concessione di titoli e privilegi per
motivi di interesse economico, ma nel caso specifico, l’onorificenza di conte palati-
no, si aggiungeva a quelle che il Pigafetta poteva vantare per eredità familiare. In vir-
tù di questo titolo, Matteo legittimò, vent’anni dopo, Giovanni Speranza figlio natu-
rale di Battista Vaienti, che fu pittore molto conosciuto a Vicenza ed autore di molte
opere. Tanto per citarne alcune, dipinse l’Orologio della Torre e la cappella maggio-
re della chiesa di S. Tommaso, inoltre ricevette dai Rettori vicentini, nel 1526,l’in-
