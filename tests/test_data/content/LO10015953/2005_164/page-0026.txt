PIGAFETTA CITTADINI DI PADOVA E VICENZA (SECC. XV-XVl)
25
ne, ma avrebbe testato quasi ottuagenario, traguardo difficile per
quegli anni, anche se non impossibile. L’ipotesi della nascita da una
relazione extraconiugale è più sostenibile dal punto di vista cronolo-
gico: probabilmente Girolamo ebbe questo figlio da una serva, fatto
allora più consueto che scandaloso, e pensò adeguatamente al suo
futuro: oltre a provvedere ai suoi studi ed a beneficiarlo nel testa-
mento, il 19 aprile 1561 in qualità di «patronus absolutus ad quem
spectat ellectio sacerdotis ecclesie Sancti Sylvestri in villa Lovertini -
ex concessionibus privillegiorum sibi per sedem apostolicam assi-
gnatis,» lo nominò sacerdote di questa chiesa.!58)
4) Passiamo ora alle figlie femmine di Girolamo, che furono de-
stinate, ad eccezione di una, alla vita monastica.
Non v’è traccia negli alberi vicentini di Armellina, nel 1548 mo-
naca professa nel monastero del Beato Pellegrino (59) e di Elena, la
quale pronunciò i voti nel convento di S. Mattia a Padova, domeni-
ca 17 febbraio 1538.(60)
Deduco che il Girolamo padre di Elena, citato nel documento,
possa essere il figlio di Ulisse (nonostante il notaio, omettendo la
paternità, abbia fatto poco per ovviare agli equivoci delle omoni-
mie), sia dal particolare che l’attore del negozio era cittadino di Pa-
dova (dove abitava in contrada S. Giovanni dalle Navi) mentre il
suo omonimo parente nei documenti è sempre indicato come citta-
dino di Vicenza, sia per la presenza, nella lista dei testimoni, di An-
drea Mantova fratello di Cecilia, mai trovato nei negozi di altri Pi-
gafetta. (61)
(58) ASPd, AN, 4246, f. 102r.
(59) ASPd, AN, 5026, f. 22r. Girolamo per la monacazione di Armellina aveva
promesso 150 ducati ed il 26 gennaio, giorno successivo alla professione, ne conse-
gnò 100 alla badessa del convento, promettendo di versare la rimanente somma con
rate annue di 5 ducati.
(60) In questa occasione «dominus Hieronimus - volens - dominam abbatisam ac
moniales - cautas reddere de helemosina promissa pro - monacatione - sue filie - se
obligavit - domine abbatisse - dare - ducatos quinquaginta auri- in annis decem». La
somma non è particolarmente sostanziosa, a meno che non si tratti di un saldo resi-
duo, ma dal documento non si evince. ASPd, AN, 3909, f. 258r.
(61) Girolamo di Ulisse Pigafetta ebbe, inoltre, Corona, Elisabetta e Diana. Le
