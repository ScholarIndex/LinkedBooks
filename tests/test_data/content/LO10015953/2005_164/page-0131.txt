DALMAZIA E SLAVI NEGLI STUDI DI ROBERTO CESSI
129
decennio in decennio, cresce il numero di ricercatori americani, fran-
cesi, inglesi, tedeschi, tanto da poter dire che la storia della Serenissi-
ma Repubblica è studiata da una comunità cosmopolita di specialisti.
Diversa, soprattutto dal 1945, rimase la sorte della storia dei domini
marittimi veneziani, che, come visto, furono delegati agli storici della
Grecia e della Jugoslavia (e, dal 1991, a quelli della Slovenia, Croazia,
Serbia e Montenegro), in quanto parti di specifiche storie nazionali.
Così da un lato si ha la storia di uno Stato pre-modemo, italiano sì
ma anche europeo, e dall’altro si hanno storie nazionali in riferimen-
to ^ll'Tstria, Dalmazia, Isole Ionie, Creta e Cipro, in cui la parte rela-
tiva al periodo veneziano è stata indicata fino ad anni recenti come
«dominio» forestiero (se non occupazione). Tra la venezianistica e gli
esperti jugoslavi e greci, in particolare durante le iniziative della Fon-
dazione Cini, furono gettate le basi per una collaborazione. Ciò è sta-
to avvertito al convegno internazionale «Venezia e il Levante fino al
secolo XV», tenutosi alla Cini (San Giorgio Maggiore) nel giugno del
1968 (sottotitolo: Primo convegno internazionale di Storia della civil-
tà veneziana), quando vi confluirono studiosi di vari paesi e per i do-
mini marittimi gli studiosi dei «paesi ereditari»; così per l’Adriatico
orientale riferiva Jorjo Tadic, dell’Università di Belgrado (u). L’aper-
tura del dialogo tra le due sponde adriatiche, sotto forma di contatti
formali tra storici italiani e jugoslavi di alto livello, risaliva al 1963-65,
un dialogo più ufficiale che effettivo, continuato poi fino agli anni
Ottanta, sul quale manca un bilancio storiografico (12). L’impressione
è che al di là delle conoscenze personali ben pochi progressi si sono
avuti nelle reciproche comprensioni, anche perché non ci fu, si può
ben dire, una riflessione critica su ciò che stavano studiando le sto-
riografie nazionali in Jugoslavia e in concreto su ciò che la storiogra-
fia croata, compiti e obiettivi, si prefiggeva di raggiungere nello stu-
(n) J. TADIC, Venezia e la costa orientale dell’Adriatico fino al secolo XV, in Vene-
zia e il Levante fino al secolo XV. Volume 1. Storia, Diritto, Economia, a cura di A.
Pertusi, Firenze 1973, pp. 687-704.
(12) Ricordiamo vari convegni congiunti tra storici delle due sponde, come per
esempio Italia Felix. Migrazioni slave e albanesi in Occidente, Romagna, Marche,
Abruzzi, secoli XIV-XV1, a cura di S. Anselmi, «Quaderni di Proposte e Ricerche»,
3, Ancona 1988, oppure l’iniziativa della rivista Ital-Jug, poi tramontata.
