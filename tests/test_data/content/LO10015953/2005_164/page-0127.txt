DALMAZIA E SLAVI
NEGLI STUDI DI ROBERTO CESSI
1. Quando si considera il contributo italiano allo studio della sto-
ria della Dalmazia, e più in generale delle regioni dell’Adriatico
orientale, spesso non si sottolinea dovutamente la distanza che ha
separato la storiografia accademica sulla repubblica di Venezia, sto-
riografia elaborata da cattedratici universitari, dalla storiografia pro-
dotta in seno a una tradizione italiana locale, sviluppata nella stessa
Dalmazia, per lo più a Zara, tra la fine dell’Ottocento e il 1945, e
poi, sotto varie forme organizzative, in Italia 0)· Questa seconda
esperienza, una scuola storiografica locale, nacque ispirandosi ai
modi e alle intenzioni delle storiografie municipali e regionali, diffu-
se in tutto l’Adriatico orientale, da Trieste a Cattaro, ma anche allo
spirito delle diverse Deputazioni e Società di storia patria italiane
formatesi dopo l’Unità e inquadrate anch’esse a seconda dei contesti
storico-regionali (2). Attivi a Zara, ricordiamo i due massimi espo-
nenti di tale filone, Vitaliano Brunelli e Giuseppe Praga: al primo si *
* Viene qui riproposto, con lievi modifiche di stile, un contributo scritto per la
miscellanea dedicata a Tomislav Raukar, inigne medievista dell’Università di Zaga-
bria: Raukarov Zbornik, Zagreb, Filozofski Fakultet Sveucilista u Zagrebu, 2005.
Ringrazio il curatore, il prof. Neven Budak, per aver permesso la pubblicazione
sull’«Archivio Veneto».
(') E. IvetiC, Storiografie nazionali e interpretazioni della Dalmazia medievale, in
Venezia e la Dalmazia anno Mille. Secoli di vicende comuni, a cura di N. FIORENTINI,
Treviso 2002, pp. 95-116.
(2) Ricordiamo (fino al 1860) per Trieste e l’Istria l’opera di Domenico Rossetti e
Pietro Kandier, mentre per la Dalmazia le sintesi di Giovanni Kreglianovich Albino-
ni e Giovanni Cattalinich, i contributi di Francesco Carrara e Sime Ljubic (nella sua
prima fase).
