160
RECENSIONI
Non vorrei soffermarmi molto sul dato geografico (Beozia o Bitinia?),
falso problema generato da una corruzione testuale. Alcune fonti infatti,
giunte in diversi manoscritti, non dicono che Luca morì in Beozia, bensì in
Bitinia. Lo stesso Robert Godding (San Luca nella tradizione agiografica la-
tina, pp. 135-50), non porta un’analisi dettagliata sull’argomento (a p. 137
sembra ritenere lezione primitiva ‘Boeothia’ dalla quale sarebbe derivata
‘Bithynia’).
Per la Beozia opta anche Maria Elisabetta BOTTECCHIA DEHÒ, che pe-
rò si occupa solo della tradizione greca (Tradizione greca su Luca evangeli-
sta vista in relazione alla sepoltura, pp. 203-32), dove effettivamente la Biti-
nia non viene mai ricordata. Il forse troppo lungo articolo non mi sembra
però centrare bene il problema. Se, come espone il Sommario posto in te-
sta allo scritto: «Tale ipotesi [sepoltura in Beozia] risulterebbe tanto più
rafforzata quanto più si rafforzasse l’attendibilità della tradizione biografi-
ca espressa nei Prologhi» (p. 203), è appunto l’analisi dei Prologhi che va
approfondita; mentre l’autrice (10) afferma pacificamente che il Prologo
antimarcionita greco ci attesta come Luca fosse Siro Antiocheno, «seguito
in ciò dal Prologo così detto antimarcionita latino...e dal Prologo monar-
chiano» ecc. (p. 208). Ma è proprio questo il punto: perché non è affatto
sicuro che il greco sia l’originale e il latino una traduzione. Anzi è molto
più probabile il contrario. Perciò è infondato il ragionamento: «Circa la
fonte di tali dati dell’antica tradizione greca, la questione è tuttora aperta»
(p. 208). Ho già discusso tutto il problema in: Un’antica tradizione sul luogo
della morte di s. Luca: Beozia o Bitinta?, «Italia medioevale e umanistica»,
41(2000), pp. 127-37. Ripeto solo: sembrano del tutto validi i vecchi studi
di dom Chapman che portavano a individuare — seguendo l’indicazione di
uno dei due testimoni greci — in Metodio di Costantinopoli (IX secolo) il
traduttore dal latino in greco del Prologo lucano (unico attestato in greco;
non vi è invece traccia, nella tradizione greca, degli altri Prologhi conosciuti
in latino); e tra i codici latini che recano ora la lezione Bitinia, ora la lezione
Beozia, sono certo da preferire quelli con Bitinia.
Un po’ ingenuo Jan MATÈJKA, La donazione del capo di san Luca all’im-
peratore Carlo TV di Lussemburgo nel 1354 e le vicissitudini storiche di que-
sta reliquia, pp. 331-51: «La dimostrazione che lo scheletro è privo di segni
di una corruzione violenta, accaduta durante la sua vita naturale, e l’anzia-
nità del medesimo, denunciata dai notevoli resti, si accorda con le più anti-
che testimonianze letterarie sul finire della vita di san Luca evangelista. Tut-
(10) Che continua a citare, non so perché, il superatissimo articolo del De Bruy-
ne, risalente al 1928. E così, del resto, fa anche G. Fedalto (Ipotesi sulla traslazione
delle reliquie a Padova, pp. 533-42): «Uno studio di D. de Bruyne del 1928 porta
nuovi!!] elementi sull’ultima parte della vita di Luca e sul luogo della sua morte...»
(p. 537).
