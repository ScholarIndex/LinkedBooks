164
RECENSIONI
Ma sul filo del suo argomentare Cuscito conclude invece, l’ho anticipa-
to, che «l’eventuale trasferimento dell’Evangelista a Padova non può che
essere successivo alla testimonianza molto precisa e circostanziata di Proco-
pio» (p. 527) (16). E puntualizza: «La storia di questa tradizione è ripresa in
un’epigrafe composta dal preumanista Albertino Mussato nel 1316...L’i-
scrizione in esametri racconta che, al tempo della persecuzione iconoclasta
di Costantino V Copronimo (741-775), Urio trafugò a Costantinopoli le re-
liquie di san Luca e le portò a Padova in Santa Giustina» (p. 529). In realtà
l’iscrizione originale del Mussato parlava di Giuliano l’Apostata (17) e il ri-
facimento cinquecentesco dice solo ‘furens Caesar’. Unicamente dal XVII
secolo in poi in codici di Santa Giustina si mutò il nome di Giuliano in
quello di Costantino: l’ho già ricordato discutendo l’articolo di Van
Esbroeck.
E comunque ora di sfatare l’idea di monsignor Ireneo Daniele, qui ri-
cordata da Cuscito, che quella del Mussato sia la prima testimonianza della
leggenda di Urio. Perché possediamo già la leggenda nei fogli databili al
più tardi all’inizio del Duecento, legati assieme e conservati all’interno del
lezionario trecentesco di Santa Giustina ora a Berlino (18). Il che rimanda
nel nulla da cui era stata sconsideratamente tratta, l’idea di Tilatti di una
possibile derivazione della storia di Urio da quella di Arnaldo da Limeña
(p. 287). Prima che Arnaldo nascesse Urio era già! E sopra tutto etichetta
come impossibile la conclusione di Tilatti: «Numerosi sono dunque gli in-
dizi che spingono a ravvisare negli anni fra il 1260 e il 1280 l’epoca in cui
nacque la storia della traslazione di Luca e Mattia da Costantinopoli a Pa-
dova» (p. 289). Il fatto che il breviario «redatto con ogni probabilità nel de-
cennio 1260-1270 e oggi conservato a Zagabria» (p. 286) non ricordi Urio e
le vicende della traslazione sebbene celebri le solennità di Luca e Mattia, si
spiega semplicemente perché questo non è un breviario di Santa Giustina,
come vorrebbe Tilatti, ma un breviario che segue l’uso del Duomo di Pado-
va, come ben spiega Anna Vildera (19).
Per il resto concordo con il Cuscito, specialmente quando rifiuta la tra-
dizione di una Padova praticamente inesistente nell’alto medioevo e abban-
(16) Lascio stare qui l’epigrafe sulla famosa ‘pergula’ in Santa Giustina. Ad ogni
modo mi schiero con Marina Righetti Tosti Croce che la data all’VIII secolo.
(17) «...itaque multa furens urebat Apostata Cesar / impius et cineres vacuas
spargebat in auras. / Sanctus ab ecclesia Constantinopolis alte / Urius hic profugus
Patavi devexit ad urbem». Cfr. TROLESE, p. 296, nota 21 e bibliografia ivi citata.
(18) EG.B. Trolese, Un lezionario trecentesco del monastero di Santa Giustina in
Padova, «Italia medioevale e umanistica», 42(2001), pp. 63-89, specialmente p. 86 e
E. Necchi, Reliquie orientali e culto dei martiri a Santa Giustina di Padova, «ibid.»,
pp. 91-118, specialmente pp. 110-14.
(19) Cfr. Trolese, p. 293, nota 5.
