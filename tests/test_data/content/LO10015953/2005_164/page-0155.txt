NOTE E DOCUMENTI
153
primo piano gli studi preistorici nel tentativo di «rintracciare ed
esaltare anche nel passato le radici ideologiche dello stato unitario»,
come sottolinea Alessandro Guidi (19). In tale prospettiva il riferi-
mento di Goiran alle caratteristiche di un territorio — riassunte in
questo caso dalla presenza dell’olivo — e il tentativo di stabilire una
precisa rispondenza con i caratteri di una cultura, sembrerebbe rive-
lare la volontà di delineare le peculiarità di una cultura nazionale e
della sua definizione territoriale. Il caso delle «origini» dell’olivicol-
tura gardesana può essere allora ricompreso in questo clima intellet-
tuale, ancor prima che in una semplice puntualizzazione circa la va-
lidità di un dato archeologico, e rispondere principalmente al tenta-
tivo di ricercare i «caratteri originari» di una identità nazionale allo-
ra ancora in buona parte da affrontare e costruire.
Andrea Brugnoli
(19) A. GUIDI, La storia dell’archeologia preistorica italiana nel contesto europeo,
in Archeologia teorica. X ciclo di lezioni sulla ricerca applicata in archeologia (Certosa
di Pontignano, 9-14 agosto 1999), a cura di N. Terrenato, Firenze 2000; più in gene-
rale A. Guidi, Storia della Paletnologia, Roma-Bari 1988.
