174
RECENSIONI
scelta «riflessa» del dialettico rustico archetipo per la rappresentazione del
villano. Nel primo caso si può ipotizzare che il successo delle opere Capra-
ria (1544) e Zingana (1545) del pittore Gigio Artemio Giancarli, attivo fra
Ferrara e Rovigo, abbiano avuto una funzione promozionale per il teatro
veneto dialettal-plurilingue, rendendo appetibile per gli stampatori anche la
produzione preesistente (p. 34).
Infine Piermario Vescovo, Il villano in scena (usura e caritas), p. 81-90,
ci offre una minima riflessione sulla divaricazione dei generi, e delle occa-
sioni, di creazione e di presentazione al pubblico delle opere di Ruzante
che affida la propria specialità di ruolo a due esperienze completamente
differenti ma contemporanee. La prima questione è posta dal fatto che la
stessa cronologia delle opere ci mette di fronte alla contemporaneità, o al-
l’intreccio di esperienze, che ogni «storia del personaggio» tende a scardi-
nare in tappe diverse, e «farsi» dialetticamente distinte, in una «evoluzio-
ne» o «involuzione». La prospettiva che propone Vescovo in luogo di una
linea evolutiva nel rapporto attore/personaggio, come riflesso defl’«apertu-
ra» o della «chiusura» al «mondo contadino» nel tempo, disegna piuttosto
una mappa in rapporto a una geografia delle occasioni, e delle sedi spetta-
colari. La pienezza che deriva da un’esperienza diretta della campagna, la
dettagliata percezione del paesaggio che offre per esempio nelle orazioni,
come ancora la dimensione rustica e conviviale che è al centro della lettera
dell’Alvarotto, rappresentano sicuramente il nocciolo caratterizzante della
poetica di Ruzante. La centralità della caritas di Angelo Beolco resta quindi
una questione essenziale, che illumina al contrario, per le ragioni di una
dettagliata esperienza extraletteraria, il suo schermo o — come suggeriva
Speroni — la sua «usura» mimetica del mondo contadino (p. 90).
Il reportage fotografico del convegno (p. 111-116) e l’indice dei nomi di
persona (p. 117-121) e l’indice dei nomi geografici (p. 122-124) completano
il volume.
Massimo Galtarossa
MARCO PAOLI, Uappannato specchio. L’autore e l’editoria italiana nel Sette-
cento, Lucca, Maria Pacini Fazzi editore, 2004, pp. 298, ili. 24.
Author, Author è un romanzo fresco di stampa di David Lodge: prota-
gonista è il grande scrittore angloamericano Henry James, il quale, ormai
verso il termine della vita, nel 1915, rievoca un anno cruciale della sua car-
riera di autore, il 1895, quando cercò nel teatro quel successo popolare che
i romanzi scritti fino ad allora non erano ancora valsi a conquistargli. Il
dramma Guy Domville fu però un fiasco, il teatro non si dimostrò la via più
breve alla fama e alla fortuna, e mai James fu rimunerato in vita dalla fama,
