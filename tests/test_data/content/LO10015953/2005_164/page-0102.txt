100
MASSIMO GALTAROSSA
italiano a stampa per il concorso, è notevole questo tentativo del Co-
lombo di recuperare, con un autore come Paolo Paruta, la grande
tradizione politica, culturale e linguistica del ‘500 veneziano.!34)
Questa scelta era tanto più significativa giacché in alcune loro
conversazioni i segretari, soprattutto quelli che avevano maturato
un’esperienza diplomatica, sembravano viceversa preferire il tosca-
no. In quel periodo proprio il Colombo, che aveva appreso un po’
di pronuncia toscana, era stato ripreso, fra la generale ilarità, in
Maggior Consiglio. Infatti l’allora Cancellier grande mentre «strada-
va» i patrizi eletti alle cariche, annunciò, con questa pronuncia stra-
niera, i nomi di alcuni nobili veneziani che vennero votati.!35) Non
si trattava di un caso isolato in quanto Giacomo Casanova aveva os-
servato come l’allora segretario degli Inquisitori di Stato, cioè Do-
menico Maria Cavalli, per rimarcare il suo ruolo nei confronti del-
l’awenturiero veneziano si era espresso alla sua presenza in toscano
con il capitan grande che lo aveva condotto alle carceri.!36)
E a rimarcare il senso del disegno di riforma del concorso, enun-
ciato nella sua «scrittura», il Colombo lo perfezionava con la propo-
sta di sostituire il «latinetto» con la trascrizione di qualche pagina in
lingua italiana, oppure con alcuni periodi tratti dallo stesso libro in
lingua italiana a stampa. In questo modo i capi del Consiglio dei X,
esaminando la copia presentata, avrebbero potuto riconoscere il ca-
rattere, e il modo, con cui fosse stata scritta, e quindi formare un
giudizio adeguato sopra le capacità del concorrente.!37)
Questo processo di rivalutazione della partecipazione attiva dei
magistrati patrizi al concorso era completato con il ripristino della
votazione finale. Al Cancellier grande sembrava infatti opportuno
che questo giudizio dovesse essere manifestato a «bossole», e «bal-
(34) ASV, Consiglio dei X, Parti comuni, b. 1154, alla data 29 gennaio 1769 m.v.
(35) P. ZOLLI, Prefazione della «raccolta de’ proverbii, detti, sentenze, parole e frasi
veneziane», «Studi veneziani», 8 (1966), p. 575-576.
(36) G. CASANOVA, Storia della mia vita, a cura di P. CHIARA e F. RONCORONI, III,
(1764-1774), Milano 1989, p. 15-16.
(37) ASV, Consiglio dei X, Parti comuni, b. 1154, «scrittura» del Cancellier gran-
de Giovanni Colombo del 20 gennaio 1769 m.v. allegata alla deliberazione del 29
gennaio 1769 m.v.
