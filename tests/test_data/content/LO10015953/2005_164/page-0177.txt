RECENSIONI
175
né tanto meno dalla gloria che ora invece lo consacra tra i classici.
La figura dell’autore, che in questi ultimi tempi attira la curiosità anche
del lettore comune (penso soprattutto al gustoso volumetto di Stephen Vi-
zinczey, I dieci comandamenti di uno scrittore, Venezia, Marsilio, 2005), fin
dagli anni Ottanta del secolo scorso è stata oggetto di importanti ricerche
in ambito medioevistico, volte a chiarire i concetti di auctor e auctoritas in
relazione alle categorie di invenzione, originalità, tradizione e conformismo
nella produzione letteraria. Nell’ambito delle discipline del libro tipografi-
co, invece, la figura dell’autore è stata stranamente trascurata, come se si
trattasse di un sine quo non scontato e inafferrabile. Proprio questa inaffer-
rabilità e la mancanza di studi precedenti sembrano aver suggerito a Marco
Paoli il cimento di una ricerca decennale, condotta su una impressionante
varietà di fonti edite ed inedite e approdata a questo volume, ‘magnifico’ —
per usare un termine settecentesco — sia nel contenuto sia nella veste tipo-
grafica. L'appannato specchio del titolo è citazione alfieriana: nella Vita, epo-
ca quarta, cap. 11, lo scrittore ricorda di aver tenuto per qualche tempo un
diario «per vedere, se in così appannato specchio mirandomi, il migliorare
d’alquanto mi venisse poi a riuscire». Come in uno specchio appannato,
tuttavia, si mirano e vengono da noi mirati anche gli altri autori del Sette-
cento, cui Paoli cerca finalmente di conferire, se non un sembiante indivi-
duale, certamente un comune statuto all’interno della Repubblica delle let-
tere. Se il Medioevo fu cruciale per la nascita del concetto di autore, il Set-
tecento è altrettanto cruciale per la nascita del ‘mestiere d’autore’ in senso
moderno, poiché solo in questo secolo comincia a essere riconosciuta la
proprietà delle opere dell’ingegno e si apre per esse un proprio mercato,
nel quale però l’Italia è molto arretrata rispetto a Inghilterra, Francia e
Germania.
Protagonisti e comprimari della vita intellettuale e dell’editoria italiana
del Settecento sono in larga parte autori veneziani e veneti, che cercherò di
trarre in scena nel presentare i nove densi capitoli del volume, seguiti dagli
indici dei nomi e delle illustrazioni. Come in tutto il libro, anche nel capito-
lo I, Gli antecedenti: ideazione dell’opera, raccolta del materiale, elaborazione
del testo, circolazione manoscritta, censura preventiva (p. 11-25), le testimo-
nianze degli autori, quasi sempre inedite, tratte dai paratesti delle loro edi-
zioni ma anche da epistolari, memorie e altri documenti, fanno aggio sulla
bibliografia, anch’essa attentamente vagliata. Apprendiamo così, tra molte
altre notizie, che la maggiore difficoltà per gli autori settecenteschi non è
tanto reperire i documenti e accedervi o procurarsene copie, bensì acquisi-
re la bibliografia corrente e retrospettiva. Se un autore vive lontano da una
delle poche grandi biblioteche, dovrà infatti penare per le carenze del com-
mercio librario italiano, le lungaggini delle ordinazioni all’estero, l’alto co-
sto dei libri. Nuove e ancor maggiori spese si profileranno al momento del-
la pubblicazione dell’opera. Le Edizioni a spese dell'autore, oggetto del ca-
pitolo II (p. 27-37), costituiscono pressoché la norma nel campo di erudi-
