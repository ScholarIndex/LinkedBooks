140
EGIDIO IVETIC
di ricerca, preferendo l’alto Medioevo, lontano dalla realtà politica
del suo tempo. Ebbene il profilo di storia veneziana e croata con
l’intreccio di due vicende contigue dal IX al XVI secolo possiede al-
cuni aspetti degni di nota. Certo lo scritto capitò in un’occasione di
circostanza, in quanto i Croati dovevano apparire come alleati stori-
ci; tuttavia, il testo, collocato nel percorso personale di maturazione
storiografica, ebbe la sua coerenza con il resto dell’opera del Cessi,
anzi fu un tassello che completò quanto ripreso nei due volumi ana-
lizzati sopra.
Il Cessi non ha dubbi e tende a chiarire, con i testi di Costatino
Porfirogenito alla mano, che i Croati propriamente detti non ebbero
scontri con i Veneziani, non impedirono la loro milizia marittima,
anzi ci furono accordi tra le due parti, per il semplice motivo che
gravitavano, entrambi i popoli, sotto la sfera politica dei Franchi, i
Veneziani in quanto alleati, i Croati in quanto vassalli. Diversamente
andavano intesi gli Slavi Narentani, eventualmente (ma impropria-
mente, secondo il Cessi) chiamati Croati Narentani, i quali sottosta-
vano alla sfera d’ingerenza bizantina, ovvero avevano la piena libertà
di agire e quindi di contrastare non solo i Veneziani, ma tutti coloro
che navigavano nell’Adriatico C8). Come se non bastasse, erano pa-
gani. Insomma, bisogna distinguere tra Croati e Narentani, e tor-
nando all’elemento dell’origine, così importante nello storicismo del
Cessi, Venezia e i Croati fondavano la loro plurisecolare relazione su
un inizio non bellico. Le spedizioni navali veneziane del 839 e 840
ebbero due atteggiamenti completamente diversi a seconda si trat-
tasse di Croati o di Narentani. Tra il duca Pietro e il principe croato
Mislav ci fu un incontro amichevole presso la corte croata di San
Martino di Clissa. Ben altrimenti andarono le cose con Drosaico, il
capo narentano, con il quale ci furono scontri e una ritirata venezia-
na (39).
(38) «Errore di capitale importanza è quello di non aver tenuto distinti i Croati
dai Narentani, e averli accomunati nei rapporti con Venezia e Bisanzio a una mede-
sima sorte. Eppure la loro storia fu assai diversa in conformità alla disforme posizio-
ne politica dei singoli gruppi, almeno fino a che non si ristabilì una nuova unità»,
Cessi, Venezia e i Croati, p. 17, nota 1.
(39) Ibidem, pp. 17-19.
