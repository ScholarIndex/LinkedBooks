I PIGAFETTA CITTADINI DI PADOVA E VICENZA (SECC. XV-XVl)
11
Sicuramente il Bressan vide la charta dotis che ho citato sopra,
ma gli sfuggì l’atto che siglava l’accordo a conclusione di una verten-
za tra Domizio ed i Marostica, iniziata una ventina d’anni dopo, gra-
zie al quale avrebbe potuto appurare che Bartolomea non era figlia
unica, come annotò negli appunti allegati all’albero genealogico dei
Pigafetta, ma che aveva un fratello legittimo, Imperio, già defunto
nel 1458, ed uno naturale, Nicola, che suo padre ebbe da una donna
non identificata.!9)
Il matrimonio di Domizio durò 18 anni circa. Bartolomea, che
nacque tra il 1418 ed 1421 (si dichiarava, all’epoca della charta dotis
del 1437, «maior annis quindecim, minor - annis viginti»), morì poco
prima dei 3 febbraio 1455, quando il suo vedovo ricevette «a Mario
Baduario bancherio — libras nonaginta novem et solidos decem no-
vem pro panno soluto — scapiziatori pro sepultura uxoris». (10)
Quello che si evidenzia ad un primo veloce approccio alle carte, è
che Domizio, almeno a Padova, non ha effettuato acquisti, ma solo
qualche vendita, ha spesso agito in qualità di procuratore di sua suo-
cera, soprattutto tra il 1437 ed il 1450, ed ha provveduto a farsi rap-
presentare in occasione di importanti liti. Una lettura più analitica e
supportata da qualche aiuto vicentino, al quale ho dovuto necessaria-
mente ricorrere, in realtà conferma, a carico del Pigafetta, una consi-
stente attività affaristica con periodi di relativa tranquillità alternati
ad altri piuttosto vivaci: ad esempio, il fatto che abbia perfezionato la
(9) ASPd, AN 655, f. 307v; 656, f. 270v e 308v. Nel documento si parla anche di
«aliorum filiorum ipsius domini Henrici et domine Petre» senza altre notizie utili al-
la loro identificazione. Per quanto riguarda Nicola, l’atto rimanda al testamento del
defunto Enrico e precisamente ad un legato «Nicolai fratris naturalis dicte domine
Bartholomee». Elisabetta da Marostica, una delle figlie di Bartolomeo di Antonio da
Marostica, cugino di Bartolomea, sposò Alvise Grompo. ASPd, AN, 1984, f. 402r.
Presso l’Archivio di Stato padovano e precisamente tra le carte della famiglia Zaceo
si trova un corposo dossier Grompo - Pigafetta, dal quale si apprende che nel secolo
XVIII una Bianca Pigafetta sposò Francesco Grompo di Padova. ASPd, Archivi pri-
vati diversi, famiglia Zaceo, busta 63; L. PASQUALOTTO GlACOMUZZI, Lo spazio e gli
uomini, in Agugliaro, vol I, Comune di Agugliaro, Vicenza, p. 34. Bartolomeo da
Marostica oltre ad Elisabetta ebbe Margherita che sposò Giovanni Giacomo di Pie-
tro Manzoni portando in dote una casa a Padova in contrada Calfura e 200 ducati.
La charta dotis è del giugno 1481. ASPd, AN, 1984, f. 414v e 433r.
(10) ASPd, AN, 744, f. 447r.
