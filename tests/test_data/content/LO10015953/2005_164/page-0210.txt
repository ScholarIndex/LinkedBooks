208
MARIA SILVIA BASSIGNANO
Degrassi. E’ appena il caso di ricordare le fondamentali storie di Ve-
rona e di Padova in età romana, saggi di ampio respiro, perché la
storia dei due centri non è ricostruita in chiave municipalistica, ma
in una prospettiva più ampia, in quanto le vicende locali si colloca-
no nella più complessa storia dello stato romano. Alle due città lo
studioso dedicò diversi altri scritti, in genere su base epigrafica.
Franco Sartori pubblicò iscrizioni di non pochi centri veneti, fra
i quali sono da ricordare almeno quelle di Belluno, sia per la parti-
colare importanza dei documenti sia, soprattutto, perché il Sartori
nutriva un particolare affetto per Belluno, città natale di sua madre.
Fra gli studi epigrafici da lui lasciati è anche un’importante indagine
su una assai discussa particolarità epigrafica di Padova, sulla quale
gli studiosi hanno formulato ipotesi, non sempre convincenti, per
circa quarant’anni. Nel 2003 Silvio Panciera riprese l’argomento e
giunse a conclusioni che convinsero il Sartori, il quale mi disse: «Si è
giunti a un punto fermo. Il Panciera è giunto alla conclusione che
avevo in mente e ora posso eliminare tutte le schede sull’argomento
raccolte in questi anni».
Attraverso la sua edizione dei documenti epigrafici, al lettore si
aprivano veri squarci di vita, tanta era l’acribia con cui il Sartori ana-
lizzava i documenti. Non mancano tuttavia lavori di sintesi sull’anti-
ca Venetia, quale quello sull’evoluzione del concetto di «Venezia»
dall’antichità ai giorni nostri e quello sulla visione della Decima Re-
gio quale emerge dall’Historia Augusta, fonte estremamente com-
plessa, molto discussa, che esercitava, proprio per questo, un parti-
colare fascino sul Sartori.
La passione per la medicina, cui si è prima accennato, non venne
mai meno e anche in questo particolare settore ha lasciato due scritti
esemplari. Del 1991 è lo studio su diritto e nascita nell’antichità
classica, nel quale affrontò il difficile problema giuridico della nasci-
ta di un feto molto immaturo. Al 1993 risale lo studio riguardante le
nascite umane mostruose delle quali è ricordo nell’opera di Giulio
Ossequente.
Si è prima accennato ai lavori di sintesi sulla storia del Veneto ro-
mano, fra questi un posto particolare è tenuto dal famoso Industria e
artigianato nel Veneto romano, tema trattato nel 1964 nel discorso so-
lenne del quale fu incaricato nell’ambito della Deputazione, allora
