L’INIZIO DEL SANTO DI ANTONIO FOGAZZARO
119
non solo diventa impossibile parlare del Santo come di un romanzo
«a tesi», ma gli stessi approfondimenti simbolici e letterari che Fi-
notti mette in luce appartengono a una fase intermedia della stesura,
non a quella più remota. Nello strato più profondo, ed è una delle
sorprese più interessanti, troviamo invece, fin dall’inizio, i protago-
nisti della crisi modernista: Semeria, von Hügel, in un altro appunto
comparirà il nome di TyrrelK17), per non parlare di don Brizio Ca-
sciola, che ispirerà allo scrittore molti tratti della figura di Benedet-
to!18). Essi entrano in scena non con le loro idee, ma anzitutto come
personaggi veri e propri che, al di là della loro aderenza all’originale
in carne e ossa, dopo aver conquistato l’animo del poeta con gli
scritti e con gli incontri nella vita reale, ne alimentano ora la fantasia
e l’immaginazione fin dai primi flash visivi del romanzo. Questo in-
flusso decisivo all’origine stessa del Santo riflette, ancora una volta,
una dato squisitamente autobiografico. «In questi ultimi mesi ho vis-
suto nella corrente delle idee religiose che rappresentano nel campo
cattolico l’avvenire e la vita — confida in quel periodo il poeta a
mons. Bonomelli — Letture di Loisy, di Houtin, di Tyrrell, conver-
sazioni con Semeria, P[adre] Gazzola, Don Brizio, P[adre] Genoc-
chi mi hanno scosso, illuminato, qualche volta pure, se vuole, turba-
ta l’anima: turbata di quel turbamento del quale Tyrrell dice che è
facile di prenderlo per una febbre mortale mentre non è che una
febbre di sviluppo»!19). Testimonianze di tal genere, che potrebbero
gli separati di 4 facciate ciascuno, per un totale di 19 facciate solo in parte leggibili.
La bella copia si trova in C.Fo. 2r, b. 3, liste 1-30. Soltanto 5 liste su 30 sono prive di
correzioni, segno evidente che la limatura del testo si prolunga sino al manoscritto
finale (e spesso anche oltre, nelle bozze di stampa).
(17) «Come fosse Tyrrell», si legge in una nota relativa alla missione di Benedetto
a Jenne, nel V capitolo: cf. O. MORRA, Fogazzaro nel suo piccolo mondo. Dai carteggi
familiari, Rocca San Casciano 1960, p. 535.
(18) Cf. P. Marangon, Segni di contraddizione, in A. FOGAZZARO - B. Casciola,
Carteggio (1904-1910), a cura del medesimo, Vicenza 1996, pp. 13-20.
(19) Lettera di A. Fogazzaro a G. Bonomelli, 27 dicembre 1902, in Lettere scelte
(1860-1911), a cura di T. Gallarati SCOTTI, Milano 1940, p. 498. È possibile indivi-
duare con precisione i libri effettivamente letti dal poeta in quei mesi: A. LoiSY, L'É-
vangile et l’Église, Paris 1902; A. Houtin, La question biblique chez les catholiques
de France, Paris 1902; E. ENGELS (pseud, di G. Tyrrell), Religion as a factor of life,
London s.a. [ma 1902], A questi bisognerebbe almeno aggiungere altri autori letti o
