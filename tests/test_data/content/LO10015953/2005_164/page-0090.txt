88
DEBORAH CRIVELLARO
mostrasse loro amico aiutandoli, nascondendoli, informandoli... In-
fine, per liberarsi dal bando avrebbero dovuto ottenere il perdono
della madre del defunto, Diamante Revese-Chiericati, della moglie
Attilia Capra, e del di lui fratello Pietro Chiericati, e avrebbero do-
vuto versare alla sorella rimasta vedova 1500 ducati in contanti o in
beni(52).
Attilia Capra Chiericati morì all’incirca nel 1740, da donna libe-
ra. La morte del marito non fu però il solo dolore che le riservò la
vita. L’8 giugno 1735 passò a miglior vita anche suo figlio Lodovico.
E lei rimase sola. Dieci giorni prima di morire, probabilmente a cau-
sa di una malattia, Lodovico Chiericati fece testamento. Nominò la
madre erede universale di tutti i suoi beni in vita(5J). Una decisione
che non incontrò il consenso di Antonio e Camillo Chiericati figli
del defunto Giovanni Battista e di Girolamo e Giovanni Chiericati
figli del defunto Simandio, i quali ben presto iniziarono ad avanzare
pretese nei confronti di Attilia. La contessa, che in tutta la sua vita si
era dimostrata donna combattiva, era probabilmente ormai troppo
vecchia ed afflitta dal dolore per intraprendere un’altra lunga batta-
glia legale. Così, il 17 marzo 1736 rinunciò all’eredità del figlio e si
ritirò, alimentandosi esclusivamente con i soldi della sua dote che i
Chiericati le conteggiarono qualche giorno più tardi!54).
Quello che emerge dalla vicenda di Attilia Capra è il desiderio di
questa donna di essere padrona del proprio destino e non vittima
della politica matrimoniale del padre e dei fratelli. Un desiderio che,
nella seconda metà del Seicento, accomuna diverse donne costrette
ad indossare l’abito di Dimessa. Non diversamente da Attilia Capra,
anche Diamante Chiericati, figlia di Carlo, fu costretta dai parenti ad
entrare nelle Dimesse di Santa Croce, dove rimase fino al 19 febbraio
1692 quando «si partì dalla Compagnia [...] dopo cinque anni da che
era vestita dimessa, col pretesto di non esservi mai stata volentieri,
ma bensì obligata dalle persuasioni delli parenti»!55). Furono gli stes-
si parenti, in seguito, a costringere Diamante a entrare nel convento
(52) ASVI, Fondo famiglia Capra, libro 23, cc. 83r-84r.
(53) ASVI, Notai Vicenza, Offredo Offredi, b. 12761,28 maggio 1735.
(54) ASVI, Fondo famiglia Capra, libro 24, cc. 557r-560r.
(35) ASVI, CRS 3031, Dimesse diSanta Croce, Memorie, carte sciolte, alla data.
