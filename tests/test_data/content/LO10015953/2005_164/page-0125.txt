L’INIZIO DEL SANTO DI ANTONIO FOGAZZARO
123
tra di pensiero santo»(26), riesce a bucare la disattenzione del giova-
ne, tutto «preso dal suo dramma», e si salda con una reminiscenza
interna, con la «commozione inesplicabile» provata in quel luogo
anni addietro. Piero è colpito, si ferma, trasale. L’inattesa apertura
del suo animo è resa plasticamente e simbolicamente attraverso il
passaggio dal corridoio stretto e buio al «chiaror largo» del cortile
pensile. Per un attimo il cielo piovoso lascia il posto, sul piano e sul-
le arcate, a «un crescente lume di sole», «come un’ascensione inter-
na di vita, di senso, di parola». Ma è solo un attimo, perché la voce
luminosa dell’abbazia questa volta lo respinge. Adesso lo respinge,
ma tornerà a chiamarlo alla fine del romanzo, quando il suo dramma
si sarà sciolto nel pianto dinanzi alla moglie morente. Nel frattempo,
come confiderà qualche anno dopo Fogazzaro al giornalista Renato
Simoni, l’azione si era allargata e i personaggi avevano preso «una
significazione maggiore di quella che avevo prevista». Forse però —
ammette lo scrittore — il profilo del Santo s’era già disegnato nel
suo inconscio ben prima che egli avvertisse che Piccolo mondo mo-
derno gli stava crescendo tra le mani:
Io credo fermamente — prosegue — che le nostre opere nascano in noi
assai prima che ce ne rendiamo conto, e giacciano e fermentino nell’oscuri-
tà finché siano mature alla vita. Ne vuole una prova? Ricorda in Piccolo
mondo moderno la visita al monastero di Praglia? Ricorda la «commozione
inesplicabile», il senso «d’una presenza misteriosa» che affannano Piero? Io
non so perché scrissi questo particolare. Pure in esso è la remota origine del
destino di colui che diverrà il SantofiP).
Ecco, la genesi del romanzo di Benedetto rimonta fin qui e si
perde nell’oscurità dei meandri dell’animo del Fogazzaro!28), ma an-
che nei precedenti della sua produzione artistica, a cominciare, ap-
(26) Ivi, p. 123.
(27) Cf. R. Simoni, Aspettando il «Santo». Una visita a Fogazzaro, «Corriere della
Sera», 25 settembre 1905.
(28) Sul tema dell’inconscio, prima sede della genesi dell’opera letteraria e insie-
me dei contatti mistici tra l’anima e Dio, cf. F. FlNOTTI, L’inconscio in Fogazzaro, in
Antonio Fogazzaro tra storia, filologia, critica, a cura di F. Finotti e G. PiZZAMlGLlo,
Vicenza 1999, p. 133-63.
