DALMAZIA E SLAVI NEGLI STUDI DI ROBERTO CESSI
139
parti, portò all’avvio della scala di Spalato. Il vero problema per Ve-
nezia furono gli Uscocchi, tra il 1560-70 ed il 1620, e le ambizioni
asburgiche di estendere la propria sfera d’influenza sul mare. Dun-
que nuovamente giunsero insidie dalla sponda orientale del mare
sottoforma di pirateria uscocca; altri Slavi, questa volta strumenta-
lizzati dagli Asburgo. Venezia rispose con la lotta armata, con l’azio-
ne diplomatica, con scritti di natura giuridico-teorica per ribadire il
proprio esclusivismo sul mare, sul Golfo di Vinegia. Era una nuova
tappa, moderna, di uno sforzo antico, quasi fuori tempo. La parabo-
la discendente, la decadenza, secondo la visione del Cessi, era già in
atto e le guerre in Dalmazia tra il 1645 ed il 1718 rappresentavano
l’ultimo grande, disperato slancio prima di attendere la fine nel cor-
so del Settecento, l’«agonia crepuscolare»(36). Chiudendosi nell’A-
driatico, nel 1718, con l’appendice delle Isole Ionie, la Serenissima
repubblica spostava le sue energie sulla Dalmazia ingrandita, che
tuttavia versava in condizioni pessime. Il Cessi liquida il Settecento
sbrigativamente e la Dalmazia, così come per i patrizi riformatori, ri-
mane il pretesto per denunciare che le cose nella Repubblica anda-
vano male. Gli Slavi non vengono più menzionati.
Troviamo invece pienamente dispiegata la competenza del Cessi
sul tema degli Slavi e precisamente dei Croati nel saggio Venezia e i
Croati; un saggio completamente trascurato dalla storiografia e di re-
cente ripubblicato (37). Lo scritto uscì nel 1942 in una miscellanea
d’occasione promossa dalla Reale Accademia d’Italia, un prodotto
culturale dunque del regime fascista, per celebrare anche a livello
erudito l’alleanza con lo Stato Indipendente croato (in croato l’acro-
nimo NDH). È noto che il Cessi fu di convinzioni antifasciste e che
più che altro «sopportò» il regime, chiudendosi in un serrato lavoro
P6) La guerra nel 1715 fu già estremamente rischiosa e quale fosse stata l’impor-
tanza della Dalmazia per l’intera impalcatura dello Stato veneto ci evidenzia questo
passo del Cessi: «La guerra era portata vicina al “cuore” della Dominante. La difesa
della Dalmazia, che dal posto avanzato di Sign eroicamente garantiva la sicurezza
della Serenissima, diventava estremamente precaria. La perdita di Corfu avrebbe in-
debolito e forse travolto la resistenza dalmata e con essa il dominio adriatico, e ferito
a morte la vita della nazione», CESSI, Storia della Repubblica, p. 656.
P7) In «Atti e Memorie della Società Dalmata di Storia Patria - Venezia», 28
(1999), pp. 7-72.
