118
PAOLO MARANGON
Jeanne Dessalle e von Hügel - morto don Giuseppe Flores - Corriere
della Sera - Passeggio al chiaro di luna di Jeanne con la von Hügel - confi-
denza [?] - Non posso credere Ho bisogno di parlare!14).
Il frammento termina con una conferma sintetica dello svolgi-
mento intravisto: «Io Cap. Lac d’amour La von Hügel sa e dice».
S’intuisce la ricordata trama del primo capitolo, in cui Jeanne Dessal-
le, durante la passeggiata notturna per le vie di Bruges, apprende da
Noemi, cognata di Giovanni Selva («von Hügel») e sorella di sua
moglie Maria («la von Hügel»), che probabilmente Piero Maironi ha
preso i voti a Subiaco. Si vede che nella mente di Fogazzaro è questa
passeggiata e la rivelazione di Noemi il nucleo originario del capitolo,
ma al di là dell’esile filo narrativo colpisce la reazione emotiva di
Jeanne: «Non posso credere Ho bisogno di parlare». Tutta la dinami-
ca del capitolo converge verso questo finale, che nello stupore della
donna dinanzi alla rivelazione dell’amica fa emergere il suo dramma
più intimo. Questa doppia rivelazione, esterna e interna, è l’ispirazio-
ne originaria che comanda l’architettura dell’intero capitolo.
Non è tutto. La sequenza di scene citata poc’anzi getta luce an-
che sul metodo seguito dallo scrittore nell’elaborazione dei suoi ro-
manzi. Fogazzaro traccia uno schema essenziale di fatti, situazioni,
ambienti e reazioni psicologiche, lasciando alle fasi successive della
minuta e della bella copia l’approfondimento delle loro implicazioni
simboliche, culturali, spirituali. Si tratta fin dall’inizio di un «pensa-
re per immagini» che evita di dedurre il romanzo da una tesi presta-
bilita e sarebbe facile mostrare il medesimo metodo anche per altri
capitoli del Santo(15). Non è qui possibile ricostruire nel dettaglio
come la sequenza di scene, che si è citata sopra, si sviluppi nella mi-
nuta e poi nella bella copia!16), ma se questo procedimento è vero
(M) Ivi.
(15) Lo stesso metodo è stato evidenziato per Malombra da F. FlNOTTI, Genesi di
«Malombra». Poesia e pensiero nel primo Fogazzaro, «Lettere italiane», XLVII, 2
(1995), p. 212. Una conferma viene anche dall’esame del V capitolo del romanzo di
Benedetto, per il quale vedi il mio La prospettiva religiosa de «Il Santo», in II Santo
all’Indice. Atti del convegno nazionale di studi (Subiaco, 10-11 marzo 1997), a cura di
S. Collura, Subiaco 2000, pp. 37-38.
(lé) La minuta è conservata in B.B.V., Carte Fogazzaro, C.F. 1.4 e consta di 5 fo-
