L’INIZIO DEL SANTO DI ANTONIO FOGAZZARO
121
sono le persone e le situazioni a mettere in moto la sua immaginazio-
ne, non le idee. E questo vale anche per i modernisti che popolano
le pagine del Santo. Una conferma eloquentissima, se mai ce ne fosse
bisogno, viene dal secondo capitolo del romanzo, quello che mette
in scena la famosa discussione tra gli intellettuali modernisti in casa
di Giovanni Selva. Un distillato del dibattito teologico di quegli an-
ni, potrebbe sembrare a prima vista. Invece la tormentata stesura
del capitolo — si contano eccezionalmente ben quattro strati reda-
zionali in luogo dei due consueti — convalida quanto detto poc’an-
zi. Dopo il soggiorno a Subiaco del giugno 1903, non contento della
minuta già scritta, il Fogazzaro precisa al Gallarati Scotti:
A Subiaco ho raccolto una quantità di impressioni. Per molto tempo
dopo, ritornatone, non potei mettermi al lavoro. Poi non mi riuscì di con-
durre avanti il terzo capitolo. Avendo veduto [corsivo nel testo] la scena del
secondo, non seppi risolvermi ad andare avanti senza rifarlo, benché scena
ce ne sia poca. Adesso l’ho quasi finito e ne sono soddisfatto^).
Si noti il verbo: «avendo veduto». La visione interna della scena
che sta scrivendo — e che in questo caso lo scrittore ha potuto avere
solo sul posto, a Subiaco — è così importante da indurlo a rifondere
interamente il testo. All’inizio, dunque, sta la visione, non una tesi
preconcetta. Poi, certamente, il poeta elabora, modella con precisio-
ne la scena e i personaggi, scava negli animi e nel paesaggio rilevan-
do i simboli più eloquenti, costruisce dialoghi e discorsi mettendo in
bocca a ciascuno le idee che desidera e confrontandosi con l’oriz-
zonte culturale del suo tempo. Infine, nella bella copia e nelle bozze,
ritocca qualche dettaglio, lima la frase, aggiunge o toglie qualche pa-
rola, rifinisce gli aggettivi(24). Certamente è il risultato finale ciò che
più interessa dal punto di vista estetico, ma non è in questa direzio-
(2Ì) Lettera di A. Fogazzaro a T. Gallarati Scotti, 22 luglio 1903, in Lettere scelte,
cit., p. 512.
(24) Qualche esempio tratto dalla bella copia (CFo. 2r, b.3): nella prima lista Fo-
gazzaro aggiunge l’aggettivo «primaverili», riferito alle nubi; nella seconda toglie
l’aggettivo «delicato» attribuito al viso di Noemi; sempre nella seconda corregge la
risposta : «A rivedere Memling» in «All’ospitale di S. Giovanni a salutare Memling»
e così via.
