180
RECENSIONI
Lino SCALCO, Storia Economica del Polesine. I volume: Dalle Municipalità
Democratiche all’Unità (1797-1866), Minelliana, Rovigo, 2000, pp. 288;
II volume: Dall’Unità alla Prima Guerra Mondiale (1866-1915), Minellia-
na, Rovigo, 2002, pp. 160; III volume: Dalla Prima Guerra Mondiale alla
Società Postindustriale (1915-2001), Minelliana, Rovigo, 2004, pp. 236.
Zona depressa. Territorio marginale. Area di fuga. Sul Polesine le valu-
tazioni negative si sprecano. E sono passate nella storiografia. Anche in
quella accademica. Basterà ricordare il volume della Storia d’Italia einaudia-
na dedicato al Veneto, apparso nel 1984, che non dà alcuna importanza al
Rodigino, considerato poco più che una «terra di nessuno». Sono giudizi
ingenerosi, benché non infondati, sui quali ora possiamo riflettere con mag-
giore equanimità e sicurezza di dati grazie all’ampio studio di Lino Scalco
Storia Economica del Polesine, giunto a conclusione dopo una pluriennale
ricerca. In tre volumi l’autore analizza i due secoli che vanno dalla caduta
della Repubblica Veneta fino alla conclusione del secondo millennio. Il la-
voro è stato reso possibile dall’intervento della Camera di Commercio di
Rovigo, che ha promosso l’iniziativa, e dall’impegno meritorio della casa
editrice Minelliana, guidata da Mario Cavriani, che lo ha pubblicato. La
prima parte dell’opera giunge fino all’annessione del Veneto (1866), la se-
conda si ferma alla Prima guerra mondiale, la terza arriva fino a noi. L’aval-
lo è di storici del settore assai autorevoli: Giovanni Zalin per il primo tomo;
Vera Zamagni per gli altri due. La fonte principale cui ha attinto Scalco —
studioso dei processi di sviluppo del Veneto, del quale ricorderemo Storia
dell’economia padovana. Il tempo delle ciminiere, (1866-1922), Padova 2000
e Mario Volpato maestro e pioniere tra ricerca, politica e innovazione, Pado-
va, 2002 — è costituita dall’imponente archivio storico della Camera di
Commercio rodigina, depositato presso l’Archivio di Stato di Rovigo. Un
fondo finora quasi ignorato.
Solo all’inizio dell’Ottocento, prima con i francesi e poi con gli austria-
ci, il Polesine acquisterà la fisionomia attuale, sia dal punto di vista ammini-
strativo sia da quello ecclesiastico, venendo a coincidere con l’area delimi-
tata dall’Adige e dal Po. La definizione del territorio coincise con l’emerge-
re di un’attiva classe dirigente ebraica — va ricordata almeno la figura di
Girolamo Modena — la quale, dopo l’apertura del ghetto di Rovigo, nell’a-
prile del 1797, fornì un decisivo contributo all’avvio della Camera di Com-
mercio, la prima a sorgere nel Veneto, nel 1801. Gli ebrei conserveranno
poi a lungo una funzione di rilievo, funzione che si attenuerà, fin quasi a
scomparire, soltanto all’inizio del ‘900. In questo declino della presenza
ebraica, vale a dire del gruppo sociale più attivo sorto dopo la fine dell’anti-
co regime, Scalco individua una delle ragioni per cui lo sviluppo di questa
provincia fu lento, faticoso, tardivo. Il Polesine rimarrà così inchiodato ad
un’economia quasi esclusivamente agricola, con rese abbastanza elevate ma
nessuna differenziazione produttiva, ciò che spiega l’imperversare della pel-
