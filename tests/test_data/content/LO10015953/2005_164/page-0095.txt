LA PREPARAZIONE BUROCRATICA DEL SEGRETARIO VENEZIANO
93
X. I membri del supremo tribunale ammonirono di conseguenza
l’alto funzionario al rispetto delle sue funzioni.!8)
In realtà questa serie di scritture cancelleresche, se erano spesso
limitate al caso di singole richieste di «provvigioni» concesse ad per-
sonam ad alcuni segretari, in altre occasioni potevano raggiungere le
dimensioni, sia a livello quantitativo che qualitativo, di veri e propri
quadri di riferimento della situazione in esame. Questi documenti
costituivano dunque un indirizzo preciso di valutazione sulla que-
stione che veniva arricchita dalla segnalazione della normativa esi-
stente in materia.!9) Infatti queste relazioni erano spesso il risultato
dello studio intrapreso dal capo della burocrazia ducale sul proprio
archivio. Nel 1770, ad esempio, il Cancellier grande scorrerà più
volte invano le due grosse filze di decreti del Consiglio dei X, riguar-
danti l’ordine della Cancelleria ducale, alla ricerca del decreto istitu-
tivo del concorso di ammissione, e dichiarerà nella «scrittura» che
queste raccolte erano quelle che venivano tramandate da un Cancel-
lier grande ad un altro.!10) Insomma nel contenuto di queste carte
trovano diritto di cittadinanza sia la personalità dei funzionari sia i
contorni fluidi, e incerti, di molte questioni riguardanti l’organizza-
zione cancelleresca allora in corso di definizione.
Nella seconda metà del Settecento le scritture cancelleresche
consentono di seguire l’originale dibattito sulla formazione burocra-
tica del personale della Cancelleria ducale. In una relazione del set-
tembre 1766 il Cancelliere grande riferiva al Consiglio dei X che,
sulla base del decreto del Senato del 13 febbraio trascorso, si era
provveduto a porre rimedio allo stato logoro, ed indecente, dei loca-
li della Cancelleria ducale, che dopo i lavori di rifacimento potevano
essere considerati come una «regia cancelleria» corrispondente alla
grandezza del corpo aristocratico.!11) Infatti in quel periodo, sebbe-
ne non fosse ancora perfettamente maturata l’idea del diritto all’uffi-
(8) ASV, Inquisitori di Stato, Annotazioni (1729-1737), b. 531, f. 1 recto-3 recto.
(9) ASV, Cancellier grande, Scritture d‘informazioni (1784-17%), reg. 5.
(10) ASV, Consiglio dei X, Parti comuni, b. 1154, alla data 29 gennaio 1769 m.v.
(u) ASV, Miscellanea di atti diversi manoscritti, Cancelleria ducale, b. 93, «scrit-
tura» del Cancellier grande alla data 3 Settembre 1766.
