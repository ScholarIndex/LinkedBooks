76
DEBORAH CRIVELLARO
due Compagnie delle Dimesse che vivono secondo due differenti in-
terpretazioni de Gli Ordini del padre Antonio Pagani.
Teofila Mascarello fu abbadessa delle Dimesse di Santa Croce dal
1657 al 1679; poi la sua eredità fu raccolta da Atalanta Quinti che ri-
coprì l’incarico fino al primo decennio del Settecento. Caterina Ar-
naldi, Speranza Borsello, Caterina Giustiniani, Faustina e Tarquinia
Mascarello, Caterina Micheli, Teofila Monza, Lodovica Pagello, Ca-
terina e Isabella Piovene, Chiara e Cilenia Porto, Silvia Porto, Isotta
Quinti, Silvia Ragona, Francesca e Giulia Renaldi, Elena Sesso, An-
na Velo furono invece le Dimesse che si alternarono, nei decenni
che seguirono la fondazione della Compagnia di Santa Croce, nel
ruolo di superiore.
Nel 1689, all’entrata di Attilia Capra, la casa ospitava oramai so-
lo nobildonne e in questo si differenziava apertamente dalle Dimes-
se di Santa Maria Nova. In parte questa situazione era determinata
da una decisione del Capitolo che il 22 settembre 1684 aveva chiu-
so le porte della Compagnia alle «persone che attendono alle arte
mecaniche»(17). In parte era, invece, determinata da questioni pu-
ramente economiche: entrare a far parte della Compagnia delle Di-
messe di Santa Croce era costoso. Nella seconda metà del Seicento
era richiesta una dote di 500 ducati, alla quale andavano aggiunti
«fornimenti» e mobili, gli alimenti annui che in media erano di 80
ducati, e una rata aggiuntiva di alimenti annui per le necessità della
giovane che variava dai 20 ai 60 ducati. Il prezzo era dunque eleva-
to, soprattutto se paragonato alle doti che al tempo venivano versa-
te dalle famiglie ai monasteri cittadini che variavano dai 100 ai 300
ducati. Meno elevate erano anche le richieste di alimenti annui da
parte dei monasteri: alle monache del Corpus Domini nella secon-
da parte del secolo XVII vengono corrisposti 36 ducati ciascu-
na(18). Al tempo, dunque, la Compagnia ospitava prevalentemente
ragazze di nobili origini le quali appartenevano in gran parte alle
stesse famiglie nobili di Vicenza che fino a qualche decennio prima
facevano capo alla fazione dei Capra. Le uniche ragazze di umili
(17) ASVI, CRS 3031, Dimesse di Santa Croce, Memorie, carte sciolte, alla data.
(18) ASVI, CRS 1479, Corpus Domini, Libri degli alimenti.
