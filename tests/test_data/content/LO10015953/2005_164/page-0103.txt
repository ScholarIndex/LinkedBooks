LA PREPARAZIONE BUROCRATICA DEL SEGRETARIO VENEZIANO
101
lotte», con quelle «strettezze», cioè maggioranze qualificate, che fos-
sero stimate opportune. Il riferimento era costituito dalla prova del-
la cittadinanza per il concorso alla Cancelleria ducale, che era sotto-
posta al rigore dei 5/6, in maniera tale che occorrevano otto voti, dei
nove soggetti che formavano il «colleggetto», per approvarla. Il Co-
lombo riteneva che anche per gli esami del concorso medesimo si
poteva richiedere la stessa soglia di voti favorevoli, perché la parte
fosse presa. Il motivo era presto detto. Se vi era un rigore di questo
tipo riguardo alla nascita dei concorrenti, sembrava opportuno che
non ci dovesse essere troppa indulgenza rispetto alla loro abilità da
cui insomma dipendeva il miglioramento del pubblico servizio.!38)
Infine il Cancelliere grande proponeva di estendere una regola-
zione del genere anche a coloro che, assunti nella Cancelleria ducale
con il grado di notai estraordinari, avevano i requisiti necessari per
aspirare ad occupare il posto di notaio ordinario. Era noto infatti
che una forma di concorso era effettuata per tutti gli avanzamenti di
grado nella scala gerarchica. Tuttavia — continuava il Colombo —
poiché questi ultimi concorrenti non potevano avere questi titoli
senza prima essersi esercitati in varie deputazioni e segreterie di ma-
gistrati, si poteva stabilire per loro oltre la lettura del libro italiano,
che era posto per i concorrenti alla Cancelleria ducale, anche l’e-
stensione di una lettera secondo l’argomento dato dal Riformatore
dello Studio di Padova.!39)
Le articolate proposte formulate nelle sue «scritture» dal Cancel-
lier grande Giovanni Colombo continuarono la tendenza del maggio
1769, quando il Consiglio dei X gli richiese, in un’altra nota informa-
tiva, di esaminare, e di suggerire, in qual modo si potesse incentivare
i giovani notai della Cancelleria ducale ad intervenire alle lezioni che
il pubblico professore di Instituta civile stava regolarmente facendo a
(38) ASV, Consiglio dei X, Parti comuni, b. 1154, «scrittura» del Cancellier gran-
de Giovanni Colombo del 20 gennaio 1769 m.v. allegata alla deliberazione del 29
gennaio 1769 m.v.
(39) ASV, Consiglio dei X, Parti comuni, b. 1154, «scrittura» del Cancellier gran-
de Giovanni Colombo del 20 gennaio 1769 m.v. allegata alla deliberazione del 29
gennaio 1769 m.v.
