LA PREPARAZIONE BUROCRATICA DEL SEGRETARIO VENEZIANO
103
trollare l’esubero degli assegnamenti previsti dalla cassa medesima,
decide di abolire il nome di studente alle «cifre», e di limitare a
quattro il numero degli aspiranti cifristi, giungendo soprattutto a to-
gliere all’esperienza della pratica delle «cifre» quel carattere di spe-
cializzazione professionale e riducendola piuttosto ad uno dei tanti
compiti, sui quali deve saper esercitarsi il segretario ducale.!45)
Giustamente, il Colombo, nella scrittura del maggio del 1769, ri-
ferendo sui modi opportuni per fornire i giovani della Cancelleria
ducale di quelle istruzioni per renderli atti a prestare il miglior servi-
zio nelle incombenze interne, ed esterne, loro addossate, cioè nell’e-
sercizio del pubblico impiego, riconosceva in questa premura la te-
stimonianza dell’attenzione del corpo aristocratico nei confronti del
suo ceto burocratico.!46)
Nella premessa storica il Colombo affermava che nei secoli pas-
sati il governo aristocratico aveva stipendiato non solo un lettore
della Cancelleria ma persino un maestro da scrivere. Tuttavia questi
metodi furono in seguito abbandonati come inutili, giacché ci si rese
conto che la cura delle famiglie cittadine nell’educazione dei propri
figlioli si era fatta più attenta.!47) A voler essere precisi questa se-
quenza originaria va alquanto sfumata, e arricchita, perché l’interes-
se dei padri per l’educazione dei propri figlioli aveva una lunga tra-
dizione. Ancora nel 1588 in un elenco di precettori privati che pre-
stavano la loro opera nella città di Venezia figurava, in casa del Can-
celliere grande Angelo Surian, il grammatico Pietro Maroco. Il pre-
cettore in questione insegnava al maggiore dei suoi tre alunni Cice-
rone, e Virgilio.!48) Ancora nel testamento del Cancellier grande Bo-
nifacio Anteimi (1610) si racconta della presenza in casa di un pre-
cettore privato e del non specificato possesso di libri.!49) La stessa
ASV, Consiglio dei X, Parti comuni, b. 923, alla data 22 dicembre 1721.
(45) ASV, Consiglio dei X, Parti comuni, b. 906, alla data 7 giugno 1747.
(46) ASV, Miscellanea di atti diversi manoscritti, Cancelleria ducale, b. 94, «scrit-
tura» del Cancellier grande Giovanni Colombo alla data 2.0 Maggio 1769.
(47) ASV, Miscellanea di atti diversi manoscritti, Cancelleria ducale, b. 94, «scrit-
tura» del Cancellier grande Giovanni Colombo alla data 20 Maggio 1769.
(4S) V. Baldo, Alunni, maestri e scuole in Venezia alla fine del XVI secolo, p. 55.
(49) ASV, Notarile, testamenti, b. 1241.
