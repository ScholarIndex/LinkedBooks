RITRATTO DI UN MAESTRO: FRANCO SARTORI
205
nel Sudtirolo, dove grazie alla cultura, elemento aggregante, riuscì a
superare diffidenze, ostilità, pregiudizi.
Nell’Università Patavina Franco Sartori ebbe la fortuna di segui-
re le lezioni di maestri illustri, quali Concetto Marchesi, Manara Val-
gimigli, Carlo Arni e, soprattutto, Aldo Ferrabino. Fu proprio il suo
professore di Liceo, Antonio Maddalena, che lo indirizzò ad Aldo
Ferrabino, quando si iscrisse all’Università. Fu un incontro felice,
nel quale ebbe parte importante la mai dimenticata Paola Zancan.
La conclusione accademica fu la discussione della tesi di laurea, che
verteva sulla costituzione di Atene nel 411 a.C. L’approfondimento
e, di fatto, il rifacimento dell’elaborato portarono a un importante
volume, del 1951, sulla crisi del 411 a.C. nell’Athenaion Politela di
Aristotele. E’ qui messo chiaramente a fuoco un momento di parti-
colare difficoltà non solo nella politica ateniese, ma soprattutto nella
struttura e nelle istituzioni della città. L’analisi dell’oligarchia del
411 non era facile, anche per la diversa posizione delle fonti, ben
messa in luce. Le soluzioni cui pervenne il Sartori furono convincen-
ti, come rilevò unanime la critica italiana e straniera, che non fu ava-
ra di consensi per il lavoro del giovane studioso.
Nel frattempo Aldo Ferrabino fu chiamato a Roma da più alti
impegni e dopo breve tempo lo seguì anche la moglie Paola Zancan
Ferrabino. Il sodalizio con i suoi primi maestri non venne mai meno
e solo la morte del Professore, come il Sartori chiamava sempre il
suo maestro, prima e quella della consorte qualche anno più tardi lo
troncarono.
Quanto il Ferrabino abbia influito sulla formazione di Franco
Sartori, fu da lui sempre riconosciuto. Allo stesso modo non negò
valore all’insegnamento che gli venne da Attilio Degrassi, con impo-
stazione scientifica completamente diversa, del quale fu assistente
per qualche anno e dal quale apprese in modo più approfondito
l’indagine puntuale dei documenti epigrafici.
Del tutto diversa dalla precedente, e molto più impegnativa, è la
seconda opera monografica del Sartori, edita nel 1953, che verte sul-
la storia costituzionale italiota. In questo nuovo volume lo studioso
indaga se le forme costituzionali greche delle città elleniche della
Magna Grecia si fossero mantenute in epoca romana. Lo studio, as-
sai difficile, fu condotto su fonti letterarie, epigrafiche, archeologi-
