98
MASSIMO GALTAROSSA
dicazioni sull’esistenza di una specifica cultura di ceto, documentata
da una propria produzione letteraria, sono un primo elemento di
differenziazione rispetto ai «velleitari interessi intellettuali» che era-
no coltivati dai Segretari di Stato dei duchi di Savoia.!27)
La scelta dei libri posseduti dal conte Cavanis rifletteva la cura
raffinata che era dedicata alla preparazione professionale, e trovava
un primo momento di verifica nel concorso di ammissione alla Can-
celleria ducale.!28) Nel gennaio del 1770, cioè circa quattro anni do-
po la ristrutturazione dei locali a Palazzo ducale, i capi del Consiglio
dei X, considerando allora troppo semplice la consuetudine della
prova negli esami di coloro che aspirano al concorso nella Cancelle-
ria ducale, con la semplice spiegazione di «poche righe» tratte dalle
«picciole lettere» di Cicerone, e nel desiderio di stabilire un metodo
più utile per riconoscere la preparazione, e la competenza, nello
«leggere e scrivere», fra i giovani concorrenti alla carica di notaio
estraordinario ducale, incaricarono il Cancelliere grande di riferire
la sua opinione con una «scrittura» informativa in merito.!29)
Giovanni Colombo considerava questo compito piuttosto delica-
to, perché, se le leggi circa le modalità dell’esame erano assai severe,
lo si attribuiva al fatto che il loro spirito si uniformava allo scopo di
assicurarsi dell’abilità di quei giovani che dovevano poi servire in un
impiego così geloso ed importante.!30) Nell’interessante relazione di
pochi giorni dopo il Cancellier grande affermò che, poiché l’eserci-
zio dei giovani della Cancelleria ducale consisterebbe nel «leggere e
nello scrivere» in lingua italiana, così sembrerebbe opportuno che
gli esami dovessero essere fatti in questa stessa lingua, «e non più
nella latina in cui i segretari non hanno più occasione di scrivere, co-
(27) ROSSO, Una burocrazia di antico regime, p. 343.
(28) Sul concorso alla Cancelleria ducale TREBBI, La cancelleria veneta nei secoli
XVI e XVII, p. 89-90. M. CASINI, Realtà e simboli del Cancellier grande veneziano in
età moderna (Secc. XVI-XVII), «Studi veneziani», N.S. 22 (1991), p. 210. ZANNINI,
Burocrazia e burocrati a Venezia in età moderna, p. 130-132.
(29) ASV, Consiglio dei X, Parti comuni, b. 1154, alla data 16 gennaio 1769 m.v.
(30) ASV, Consiglio dei X, Parti comuni, b. 1154, «scrittura» del Cancellier gran-
de Giovanni Colombo del 20 gennaio 1769 m.v. allegata alla deliberazione del 29
gennaio 1769 m.v.
