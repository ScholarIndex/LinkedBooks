I PIGAFETTA CITTADINI DI PADOVA E VICENZA (SECC. XV-XVl)
13
Il Pigafetta che, tutto sommato, visse tranquillamente anche durante
i periodi più difficili sul piano politico, dovette scontrarsi, quasi alla
fine del suo percorso terreno, con l’autorità ecclesiastica. Purtroppo
la documentazione rinvenuta non consente di ricostruire i fatti nella
loro completezza, ma sono utili ad introdurre un problema piuttosto
complesso, anche perché vengono messi in discussione alcuni privi-
legi da tempo immemorabile esercitati dalla nobile famiglia vicenti-
na, come il giuspatronato sulla chiesa parrocchiale di S. Silvestro di
Lovertino.
La villa di Lovertino apparteneva al priorato di S. Silvestro in
Berga retto, fino alla loro estinzione (fine del XV secolo), dai Nonan-
tolani. Questi il 31 agosto del 1201 la cedettero, in cambio di altri be-
ni, al Comune di Vicenza il quale a sua volta, il 31 novembre 1231, la
vendette a Matteo Pigafetta di Tommaso, con la giurisdizione della
pesca, della caccia e della decima.(14) Nel 1436, quando Domizio ed i
fratelli (i figli di Antonio fu Sandro) divisero Finterò patrimonio fa-
miliare con i cugini (i figli di Matteo fu Sandro), i beni di Lovertino
toccarono ai primi che mantennero il giuspatronato sulla chiesa par-
rocchiale di S. Silvestro almeno fino al XVII secolo.!15)
Il 6 aprile del 1471, Stefano ‘de Canibus’, priore di S. Leonardo
di Padova, otteneva «vigore cuiusdam apostolice commissionis facte
eximio iuris utriusque doctori domino Alexandro del Nevo canoni-
co Vincentino - quandam unionem seu annexionem ecclesie et be-
neficii Sancti Silvestri de Libertino seu Levortino Vincentine dióce-
sis cum dicto suo prioratu Sancti Leonardi», il che scatenava una se-
tanto nella congiura dei Carraresi repressa nel 1435, in quanto probabilmente all’e-
poca era ancora a Vicenza, quanto nelle congiure successive, soprattutto quella dei
nobili padovani che, capeggiati da Giacomo Scrovegni nel 1439 tentarono di conse-
gnare la città al Visconti. Vi parteciparono famiglie che ritroveremo nelXentourage
dei Pigafetta, ma in nessuna cronaca è segnalata la presenza di Domizio oppure un
suo sostegno tale da poter suscitare la reazione di Venezia. A. Segarizzi, Contributo
alla Storia delle congiure padovane, «NAV», n. s. 16 (1916), p. 48-78; A. Simioni, Sto-
ria di Padova. Dalle origini al secolo XVIII, Giuseppe e Pietro Randi librai, Padova
1968, p. 759-760.
(H) BBV, 3210; Mantese, Memorie, III, 1, p. 286 e III, 2, p. 346 e 560.
(15) Mantese, Genitori, p. 27.
