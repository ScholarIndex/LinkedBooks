NOTE E DOCUMENTI
151
quest’ultima forma si ripeterebbe soprattutto negli oggetti in bronzo
delle stazioni lacustri. Sulla base di questa corrispondenza conclude
che «probabilmente i vetustissimi abitatori delle palafitte del Garda
sino dalla età del bronzo conoscessero l’alloro e l’olivo dei quali imi-
tavano le foglie nei loro arnesi e ne sieno stati introduttori presso di
noi» (14). Goiran non manca di evidenziare i punti deboli di questa
ipotesi che potrebbero riconoscersi nella possibilità di importazione
da altre regioni dei materiali o nell’imitazione in loco di forme ester-
ne. Ma la prima confutazione sarebbe smentita dalla presenza delle
tracce di fabbricazione e la seconda dall’aver rinvenuto noccioli e
frammenti di foglia di Olea europaea nelle stazioni lacustri.
Appare evidente come i doverosi dubbi sul contesto di rinveni-
mento espressi pochi anni prima vengano ora abbandonati per far
posto alla ricerca di una corrispondenza tra forme dei manufatti e
condizioni ambientali locali. Le argomentazioni dell’articolo di Goi-
ran sono infatti appoggiate a due considerazioni: «1. Il sentimento e
l’istinto artistico sono innati nella natura umana; 2. La manifestazio-
ne esterna di questo sentimento mediante i primi ed ingenui tentati-
vi dell’arte si traduce normalmente nella imitazione più o meno ri-
uscita od esagerata di oggetti esterni maggiormente famigliari, o di
uso più comune ed immediato, ovvero di cose che in qualche modo
abbiano colpito la fantasia e l’immaginazione» (15). Il tono dell’e-
sposizione e le argomentazioni addotte non sembrano dunque più
rispondere a un semplice orizzonte di botanica archeologica, che
poteva peraltro trovare un parallelo nell’attività condotta negli stessi
anni all’interno dell’Accademia di Agricoltura, Arti e Commercio di
Verona per promuovere e migliorare le condizioni della produzione
olivicola e dove gli studi di archeologia avevano contemporanea-
mente goduto di ampia considerazione (16). Il ragguaglio di Goiran
(14) Ivi, p. 291. La corrispondenza tra forme di bronzi dalle palafitte gardesane e
la foglia d’olivo come indice della presenza di questa specie nel Veronese viene so-
stanzialmente accettata da Ghinatti, Olivicoltura italica, cit., p. 44, nota 153, per il
tramite di TONIOLO, La distribuzione dell’olivo, cit.
(15) GOIRAN, Sulla probabile introduzione, cit., p. 290.
(16) Si vedano, per esempio, gli studi pressoché contemporanei di Gaetano Pel-
legrini, nome noto sia per l’attività di ricerca in campo archeologico — con scavi
condotti a Rivoli Veronese e Povegliano — che agronomico: Ricerche sulle attuali
condizioni della coltivazione dell’olivo nella provincia veronese e suggerimenti per mi-
