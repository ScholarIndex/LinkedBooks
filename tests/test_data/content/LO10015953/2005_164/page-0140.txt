138
EGIDIO IVETIC
sempre sicuro e tranquillo, sistema di alleanze con i signori del re-
troterra, dal conte di Segna, al bano di Corbavia e di Schiavonia, al
voivoda di Bosnia, al re di Serbia, al conte di Cettines, ai signori del-
la Zenta, agli Ostoia, ai Bankovic, ai Balsa e Coia d’Albania, insom-
ma con tutti i signori grandi e piccoli del territorio balcanico addos-
sati al dominio veneziano e aventi con esso rapporti di interesse im-
mediato»!33). Pur con evidenti incertezze sulla geografia storica e
sui nomi della regione (Croazia e Slavonia, Cettigne, Brankovic,
ecc.), il Cessi coglie bene i lineamenti della politica veneziana verso i
Balcani occidentali, la quale consisteva nell’elargizione di benefici
sulle terre, di agevolazioni, di protezioni militari e nella concessione
della cittadinanza (l’«inestimabile dono»), strumenti mediante i qua-
li la Serenissima «aveva acquisito la capacità di contenere, almeno
entro certi limiti, la perenne irrequietudine, che turbava la vita della
Balcania» (34). Ovvero, messo in secondo piano il potere ungherese,
Venezia tornava (come del resto faceva dal IX secolo) a intavolare
alleanze con i vari soggetti locali. La pluralità dei detentori di potere
politico e l’instabilità dei Balcani tardomedievali solo in apparenza
si riallacciava alla quotidianità degli anni 1941-43, a quanto riferiva-
no le cronache di guerra. In verità, era una costante delle regioni
continentali dell’Adriatico orientale trovarsi sbalestrate tra l’egemo-
nia di contesti politico-militari forti, come lo era il regno d’Ungheria
nei decenni angioini e in seguito l’Impero ottomano, la stessa repub-
blica di Venezia, e l’instabilità di tante entità minori, signorie, picco-
li regni, in sé deboli e facilmente controllabili dalle potenze esterne.
Il sistema delle alleanze infatti non durò molto e fu schiacciato
dalla crescente pressione ottomana per cui la Dalmazia divenne di
fatto una linea di confine (35). Sparite le varie signorie croate, bo-
sniache e serbe, Venezia con la Sublime Porta guerreggia ma cerca
pure di raggiungere un compromesso, che regge tra il 1540 e il
1645, nonostante alcune crisi, come la guerra per Cipro. Non furo-
no i Turchi il problema per Venezia nell’Adriatico del Cinquecento,
anzi il dualismo veneto-ottomano in Dalmazia rafforzò entrambe le
(33) Ibidem, p. 158.
(34) Ibidem.
(35) Ibidem, pp. 132-181.
