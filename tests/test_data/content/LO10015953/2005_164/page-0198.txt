196
NOTIZIE
muni. L’ornamento femminile popolare in Trentino 1850-1950, Trento 2004, che illu-
stra, limitamente all’ambiente popolare regionale e con un ricchissimo apparato fo-
tografico, una tradizione universale e di tutti i tempi, quale è l’uso di gioielli, preziosi
o meno, portati particolarmente dalla donna nelle varie epoche della propria vita, ad
indicazione dello «status» sociale e di abitudini e radicati valori, con significati ben
precisi. [G.Gr.]
* Seppur maggiormente dedicato alle scienze, anche il volume 18 relativo al
2002 degli «Annali del Museo Civico di Rovereto» presenta studi di storia archeolo-
gica. B. MauriNA e C.A. PoSTINGER, Ricerche archeologiche nell’isola di S. Andrea -
Loppio (Tn). Relazione preliminare sulla campagna di scavo 2002, pp. 3-32, illustrano
i primi risultati della quarta campagna di scavi ivi condotta ed i reperti tardo-antichi
e medioevali più interessanti rinvenutivi (monete, oggetti, strutture murarie). In ap-
pendice, a cura di M. BATTISTI, vengono esaminati alcuni reperti preistorici (Alcuni
indizi della presenza umana nell’isola nella preistoria, pp. 28-30). T. PASQUALI, Bor-
ghetto sull’Adige (Comune di Avio, Trentino Meridionale) un medaglione rinvenuto
in località Coai di Borghetto (Ricerca 1994), pp. 33-49, descrive un medaglione ed il
suo contenuto, verosimilmente appartenuto ad un religioso e risalente al XVII-
XVIII secolo, costituito da tre lamine di bronzo a formare una piccola teca metallica
conservante tre fogli a stampa di carattere religioso e medico, in lingua tedesca e la-
tina, ripiegati l’uno sull’altro. [G.Gr.]
* Nel novembre 2000 in valle Aurina, laterale della vai Pusteria, in Alto Adige, si
svolse un Convegno internazionale su un importante tema economico-sociale anche
nel Medioevo, quale è l’attività mineraria ed i suoi riflessi nell’Europa di allora, con-
testualmente alla depressione che la investì nel XIV e XV secolo. Ne sono ora usciti
gli Atti nel volume Der Tiroler Bergbau und die Depression der europäischen Montan-
wirtschaft im 14. und 15. Jahrhundert. Akten der internationalen bergbaugeschichtli-
chen Tagung Steinhaus, hrg. von R. Tasser u. E. Westermann, red. von G. Pfeifer,
Innsbruck-Wien-München-Bozen 2004, che raccolgono 19 relazioni (in tedesco per
la maggior parte, una in francese, una in inglese, una in italiano) dedicate all’indu-
stria mineraria, alle connesse correnti di traffico ed alla sua crisi tardo-medioevale,
non solo nelle zone alpine e tirolesi, ma dall’Inghilterra al centro Europa, dall’Italia
padana alla Dalmazia ed ai Balcani. [G.Gr.] *
* «Chi scriverà la vita di Alcide De Gasperi dovrà non solo studiare le idee so-
ciali e politiche che lo mossero e l’azione che svolse, ma anche e soprattutto la sua
spiritualità». Con queste parole, scritte alla morte dello statista trentino da un sacer-
dote (e futuro vescovo) che lo conosceva bene, si apre lo studio di A. Cañavero, Al-
cide De Gasperi. Cristiano, democratico, europeo, Soveria Mannelli (Cz) 2003, che ne
ripercorre le tappe della vita e dell’impegno pubblico, pervase da una salda convin-
zione religiosa sempre tenuta presente nelle pagine del volume, a riprova delle righe
