DALMAZIA E SLAVI NEGLI STUDI DI ROBERTO CESSI
141
I buoni rapporti con i principi croati Mislav, Trpimir e Domagoj
furono una costante per il periodo 840-880 circa. Anche per i de-
cenni successivi il Cessi sostiene che «le generationes slave narentane
vanno tenute distinte dalle stirpi croate, che sembrano avere e han-
no avuto una storia diversa dagli Slavi della Dalmazia»!40). Dunque
i Croati apparivano come un popolo specifico, in quanto «oppone-
vano più tenace resistenza a subire l’influsso bizantino»!41). In nota,
come prova, il Cessi riporta i passi di Costantino Porfirogenito. La
situazione non sembrò cambiare con Tomislav (910), né durante
l’avvio del consolidamento politico e sociale della compagine croata
attraverso i sovrani Trpimir II, Kresimir e Miroslav (928-949): essi
non si opposero al crescente potere marittimo di Venezia anche
perché «la potenza croata restò sempre circoscritta sopra la terra-
ferma» (42). L’eclissi di tale ascesa croata, per via di lotte intestine, e
il ritorno della pirateria narentana chiusero un periodo che sembra-
va promettere bene. La spedizione dell’anno Mille nuovamente fu
indirizzata a contenere le incursioni narentane sul territorio della
Dalmazia bizantina. Nuovamente con i Croati non ci furono scontri
notevoli né campagne volte a conquistare il loro territorio, mentre
l’azione militare si concentrò più a sud per sottomettere i capi na-
rentani. «Gli Slavi (Croati e Narentani) erano costretti a retrocedere
dal mare», ma il trattamento riservato agli uni e agli altri non fu
uguale. La graduale integrazione tra Croati e Narentani caratterizzò
comunque ΓΧΙ secolo, un secolo in cui si delinearono le sfere di
competenza territoriale tra Croati e Veneziani in Dalmazia.
Con l’entrata della Croazia nell’ambito del regno ungherese, seb-
bene come unione di corone, la situazione mutò. I lunghi e comples-
si contrasti attorno al controllo della Dalmazia, secondo il Cessi, fu-
rono connotati dall’attrito veneto-ungherese e assai meno dall’avver-
sione contro i Croati (43). Man mano che si rafforzarono nel corso
(40) Ibidem, p. 24.
(41) Ibidem.
(42) Ibidem, pp. 29-30.
(43) La lotta di Venezia «...fu rivolta contro l’invadenza magiara, non contro il
pacifico stabilimento slavo-croato, con il quale si era costituito un equilibrio di con-
vivenza». Ibidem, p. 50.
