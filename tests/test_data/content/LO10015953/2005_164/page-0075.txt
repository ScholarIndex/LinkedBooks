LE «FIGLIE INNOBEDIENTI»: IL CASO ATTILIA CAPRA CHIERICATI
73
La pratica fu infatti alquanto diversa. Solo meno del 10 per cento
delle donne che entrarono a far parte della Compagnia, tra la fine
del Cinquecento e la prima metà del Settecento, ne uscirono. E solo
dopo molti anni. Alcune scelsero la vita religiosa e pronunciarono i
voti. Altre si sposarono, anche contro il volere dei padri. Altre anco-
ra trovarono asilo presso qualche zia o parente. Dai documenti rac-
colti, emerge un altro dato: il maggior numero di uscite si registra
negli anni tra Seicento e Settecento!9). Attilia Capra fu una di loro.
Una delle poche donne ribelli che si opposero alle scelte dei padri e
riuscirono a ricostruire la propria esistenza uscendo definitivamente
dalla Compagnia.
Dalla fondazione a quell’11 luglio 1689 in cui Attilia entrò nella
casa delle Dimesse!10) era passato più di un secolo, e lo spirito che
animava la Compagnia non era più lo stesso. Le Dimesse uscivano
sempre meno e preferivano la preghiera e il ritiro contemplativo agli
impegni di carità e di catechesi. La Compagnia era divenuta, inoltre,
il centro di potere di alcune famiglie nobili vicentine. A partire dagli
(9) ASVI, Corporazioni religiose soppresse (d’ora in poi CRS) 3012, Dimesse di
Santa Croce, Libro degli alimenti 1680-1728. In questo libro le Dimesse annotavano
l’entrata delle nuove compagne, il pagamento delle rate di alimenti, il decesso ed
eventuali uscite dalla Compagnia. Tra il 1680 e il 1710 abbandonarono la Compa-
gnia delle Dimesse di Santa Croce 11 donne su 56 presenti al tempo nella casa. Si
tratta di: Flaminia Borsello vedova Volpe (entrata il 10/9/1685, uscita nel 1703), At-
tilia Capra (11/7/1689-15/11/1697), Chiara Capra (1684-gennaio 1699), Diamante
Chiericati (1687-19/2/1692), Caterina Giustiniani vedova Gualdo (1681-2/12/1697),
Agata Pigafetta (1687-12/5/1706), Isabella Piovene (1661-agosto 1696), Anna Maria
Porto (1673-24/4/1698), Anna Gaetana Thiene (1691-11/11/1697), Anna Candida
Velo (1682-27/11/1697), Elena Volpe (1691-1704). Meno numerose, nello stesso pe-
riodo, furono le uscite dalla Compagnia delle Dimesse di Santa Maria Nova. Abban-
donarono la Compagnia infatti solo due donne - Isabetta Darella nel 1680 (ASVI,
CRS 2875, Dimesse di Santa Maria Nova, c. 323r) e Lelia Fortezza nel 1687 (ib., c.
67r). Tra il 1680 e il 1710 vissero a Santa Maria Nova in tutto 58 dimesse.
(10) Nel 1689 Attilia Capra aveva 14 anni. L’età minima per entrare nella Com-
pagnia era 12 anni; così aveva stabilito il Capitolo. Solo raramente venivano accetta-
te bambine. I casi ricordati sono due: quello di Diamante Chiericati accettata il 10
aprile 1681 all’età di 8 anni perché orfana di padre e di madre (ASVI, CRS 3031, Di-
messe di Santa Croce, Memorie, carte sciolte, alla data), e quello di Chiara Leoni
«che in tempo di sua pupillar età [aveva 10 anni] fu collocata in detta Veneranda
Compagnia»(ASVI, Notai Vicenza, Francesco Marchesini, b. 11856, 7 aprile 1673)
in quanto orfana di padre e di madre.
