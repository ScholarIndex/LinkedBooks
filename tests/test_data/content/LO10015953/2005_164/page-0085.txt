LE «FIGLIE INNOBEDIENTI»: IL CASO ATTILIA CAPRA CHIERICATI
83
10000 (ducati. Il 28 aprile 1701, in pendenza di giudizio, i Giudici
del Superior Delegati ordinarono ad Alfonso di versare alla figlia
ogni sei mesi 100 ducati per alimenti sino alla conclusione della cau-
sai35). Mentre a Venezia i procuratori sostenevano al cospetto dei
Giudici le ragioni delle parti, nel marzo 1701 Attilia ebbe il suo pri-
mo ed unico figlio: Lodovico Chiericati!36).
Nei mesi a seguire le scritture di Alfonso e di Attilia si fecero
sempre più intese. Alfonso Capra non aveva intenzione di dotare la
figlia e cercò di appigliarsi a qualsiasi cavillo. Sua figlia Attilia, ap-
poggiata dal marito, non intendeva cedere. Nel frattempo, i Giudici
del Superior chiesero ad Alfonso di presentare gli «scritti delle affit-
tanze, lavoranze e l’elenco dei suoi beni e case» così da poter calco-
lare l’ammontare della dote da assegnare ad Attilia(37). Il 22 settem-
bre 1701 i Giudici al Superior Delegati emisero la sentenza. Solleva-
rono Alfonso dal pagamento degli alimenti come da strumento del
28 aprile 1701 e gli intimarono di costituire una dote di 5000 ducati
alla figlia. Attilia si appellò e un mese più tardi inviò un costituto a
Venezia alla Quarantia Civil Nuova, affinché fossero eletti due del
corpo d’essa, ed in caso di discordia un terzo, per porre fine alle dif-
ferenze vertenti tra lei e suo padre. Nei mesi successivi furono eletti
a giudice il conte Vincenzo Garzadore e il conte Camillo Poiana!38).
Il 13 gennaio 1702 la Quarantia Civil Nuova sentenziò il taglio
della sentenza del Magistrato del Superiore del 22 settembre 1701,
accoglièndo l’appello di Attilia, e obbligando il conte Alfonso a ver-
sare alla figlia entro quindici giorni tutti gli alimenti decorsi dal 28
aprile 1701 (39). Inoltre, veniva confermato per Alfonso l’obbligo di
costituire una dote ad Attilia di 5000 ducati. L’atto prevedeva anche
(J3) ASVI, Fondo familia Capra, libro 23, cc. 31r-32r.
(36) ASVI, Fondo famiglia Capra, Catastico Processi, libro 8, mazzo XIV n.1-14,
17 marzo 1701, Fede di battesimo del conte Lodovico Chiericati.
(37) Per l’ordine vedi: ASVI, Notai Vicenza, Giuseppe Gandin, b. 11402,20 ago-
sto 1701. La stima del patrimonio dei conti Francesco e Alfonso fratelli Capra si tro-
va in ASVI, CRS 1492, Corpus Domini, Processi, mazzo III n. XVI, 11 maggio 1702.
(3*) Il conte Vincenzo Garzadore fu eletto il 21 ottobre 1701, mentre l’incarico
fu affidato al conte Camillo Poiana in data 10 novembre 1701 (ASVI, CRS 1492,
Corpus Domini, Processi, mazzo III n. XVI, 11 maggio 1702).
t39) Archivio di Stato di Venezia, Quarantia Civil Nuova, Accordi, b. 416,13
gennaio 1702.
