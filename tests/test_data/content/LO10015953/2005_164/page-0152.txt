150
NOTE E DOCUMENTI
richiama anzi i passi in cui il botanico esprimeva i dubbi sull’effetti-
va affidabilità dei dati, riferendosi appunto all’articolo del 1891 (12).
La puntualizzazione di Pigorini circa l’inaffidabilità dei ritrova-
menti di Pacengo appare come una necessaria presa di distanza da
un dato archeologico dubbio, evidentemente col fine di ribadire di
converso la validità del metodo seguito nelle altre ricerche veronesi
allora fortemente contestate e che erano divenute centrali nell’elabo-
razione delle sue teorie relative allo sviluppo di culture regionali nel-
la preistoria italiana, in disaccordo con la cronotipologia di orizzon-
te europeo formulata da Gabriel e Adrien de Mortillet. La vicenda
dei ritrovamenti di Breonio, con selci di particolare foggia che i De
Mortillet avevano dichiarato false mentre da parte di Pigorini erano
state riconosciute come autentiche e pertanto ampiamente utilizzate,
aveva reso infatti assai burrascosi i rapporti tra gli studiosi italiani e
francesi. Già alcune imprecisioni contenute in altri studi — sia da
parte «francese» che «italiana» — erano servite per negarne recipro-
camente la validità complessiva: rischio che evidentemente Pigorini
non voleva che si ripetesse, oltretutto in un caso in cui il dato ar-
cheologico non era per lui significativo.
E in questo contesto che appare nel 1894 un secondo articolo di
Goiran, relativo all’introduzione nel territorio veronese dell’alloro e
dell’olivo (13). Dopo aver presentato il quadro della distribuzione di
queste due specie nel Veronese e aver accennato alle prime testimo-
nianze storiche sulla loro presenza in Italia, il botanico espone un
articolato confronto tra le forme degli oggetti in selce o bronzo pro-
venienti da siti preistorici e le foglie di piante locali. «In cuspidi di
freccia delle stazioni di Breonio veronese», scrive Goiran, «il De
Stefani credette di vedere la imitazione di alcune forme della foglia
della polimorfica Edera: punte di lancia a foglie di Salice scavò Pel-
legrini nelle officine neolitiche di Rivole veronese». Prosegue elen-
cando le «punte di lancia in selce piromaca ed a foglia d’Alloro» rin-
venute nella pianura veronese, a Rivoli, Breonio e Peschiera; le cu-
spidi di freccia «a foglia d’Olivo» a Buttapietra e in Valpantena:
(12) «Bullettino di Paletnologia Italiana», XX (1894), 10-12, pp. 174-181: a p.
179 e nota 11. Ringrazio Erio Valzolgher per la cortese segnalazione e per avermi
fornito i dati qui citati.
(13) Goiran, Sulla probabile introduzione, cit.
