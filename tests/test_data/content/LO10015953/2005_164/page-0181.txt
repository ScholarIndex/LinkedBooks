RECENSIONI
179
L’Università si arricchisce di docenti e studiosi che vengono da fuori re-
gione. Oltre agli emiliani, sono numerosi gli svizzeri e i tedeschi. Queste
nuove forze danno nuova linfa all’Ateneo e quindi nuovo sviluppo. Nel
campo della botanica, ad esempio, notevole impulso viene dalle ricerche di
Linneo e di Tournefort. Vi furono pure scienziati eclettici, come il Gugliel-
mini, che era contemporaneamente matematico, scienziato delle acque,
astronomo, medico, fisico, chimico, studioso di cristalli.
Nel secolo XVIII Padova, fino agli anni 1760-1770, era il centro più im-
portante e culturalmente più elevato fra tutte le Università italiane. Vi face-
vano parte illustri accademici sia in campo letterario sia in campo scientifi-
co, nel quale, oltre al già citato Guglielmini, sono da ricordare i nomi di
Vallisneri, Hausmann, Morgagni, Poleni, Pontedera, Coldani, Strafico.
Gli studiosi che hanno curato la stesura del libro elencano le materie ti-
piche dell’Università di quegli anni. Si tratta di matematica, astronomia e
meteore, analisi matematica, geometria, lettura e ostensione dei semplici,
agricoltura, architettura civile, medicina, veterinaria, storia naturale, teoria
nautica, geografia, chimica. Gli autori forniscono anche interessanti notizie
su docenti di medicina, in particolare di quelli delle cattedre di anatomia,
chirurgia, applicazioni mediche, malattie delle donne e dei bambini, medi-
cina pratica. Si tratta, inoltre, delle Terme di Abano, centro per il quale è
esposta la storia dei locali bagni. Anche i medici che lavoravano lì avevano
avuto interesse per la scienza come ricerca.
Sono successivamente ricordati i primi soci, complessivamente 13, del-
l’Accademia Patavina di Scienze, Lettere ed Arti, fondata nella Repubblica
Veneta nel 1779. Seguono le biografie, cui hanno contribuito numerosi stu-
diosi, di 98 personaggi illustri.
A proposito di quanto si legge nell’opera esaminata è da fare un’interes-
sante considerazione storica. Lavori come quello ora considerato mettono
in luce un problema vivo nel tempo passato che si ritrova ancora oggi. Gli
scienziati del Settecento, benché ottenessero onori e gloria per il loro ope-
rato, stentavano assai per ottenere fondi per la ricerca e, spesso, anche de-
naro per il loro sostentamento. Essi si rivolsero prima alla vecchia Repub-
blica, poi ai nuovi padroni francesi e austriaci. Il risultato era sempre lo
stesso: veniva costantemente negato loro il soldo. Emblematico è il caso di
Giambattista Rodella. Egli nel 1820, a 70 anni, gravemente malato, chiese
all’autorità imperiale dell’Aquila un aumento di stipendio, che gli venne
sempre negato. Morì di stenti a 84 anni. Sua moglie chiese una pensione,
ma non la ottenne e morì in miseria venti anni dopo il marito.
L’opera, interessante e preziosa da molti punti di vista, oltre a far cono-
scere la storia dell’Ateneo patavino in un periodo particolarmente fortuna-
to, fa riflettere parecchio sulla poca considerazione, che già allora, si aveva
per la ricerca.
Giovanni Silvio Sartori
