DALMAZIA E SLAVI NEGLI STUDI DI ROBERTO CESSI
137
di sovranità, da un lato gli ungheresi (ungaro-croati per precisione)
dall’altro Venezia; in mezzo i comuni che tentano di destreggiarsi tra
due modelli di governo e supremazia, uno continentale, l’altro ma-
rittimo.
In Cessi la Dalmazia raramente è intesa come un soggetto a sé,
con una propria personalità storica, come la concepivano gli storici
italiani della regione; essa ritorna nella narrazione storica in quanto
elemento del dominio economico e militare dell’Adriatico. Benché
tra le sue letture citi l’opera storico-propagandistica di Attilio Tama-
ro, La Venetie Julienne et la Dalmatie (Roma 1918-19), da dove avrà
anche attinto informazioni, il Cessi non condivide le idee di fondo,
tenendosi distaccato dall’ideologia irredentista (30). L’impostazione
«funzionalista» dell’Adriatico riprende invece i temi di fondo della
prima storiografia veneziana, non diversamente di quanto emerge
negli studi di Gino Luzzatto (31), e non è da confondere con i mo-
delli nazionalistici, presenti in volumi come quello di Gellio Cassi
(che tuttavia il Cessi cita), Il mare Adriatico. Sua funzione attraverso i
tempi (Milano 1915). Se per il Cassi l’Adriatico era funzionale alla
storia e al futuro dell’Italia, il Cessi non va oltre la ricostruzione sto-
rica dell’egemonia veneziana, ovvero storicizza il dominio adriatico.
La spedizione contro Zara nel 1202 è vista in tale prospettiva, con
obiettivi finali il Levante, la stessa Costantinopoli; così come gli ac-
cordi, le dedizioni e le imposizioni sempre in Dalmazia durante i se-
coli XIII-XIV, così come l’acquisto, nel 1409, dei diritti di sovranità
su alcune parti della provincia e infine la guerra mossa contro Sigi-
smondo di Lussemburgo per raggiungere il dominio definitivo (en-
tro il 1420X32).
Il Quattrocento è un secolo di svolta nell’Adriatico orientale: c’è
il massimo dominio veneziano, in estensione litoranea («dal Quarna-
ro alla Boiana») e la Serenissima costruisce «...un avveduto, se non
(30) Ibidem, p. 261.
(31) G. Luzzatto, Storia economica di Venezia dall’XI al XVI secolo, Venezia
1995 (prima edizione 1960); Id., Studi di storia economica veneziana, Padova 1954;
Id., Dai servi della gleba agli albori del capitalismo. Saggi di storia economica, Bari
1966.
(32) CESSI, La Repubblica di Venezia e il problema, pp. 84-131.
