148
NOTE E DOCUMENTI
col bronzo e coll’ambra non possa aver introdotto l’olivo» (6).
Questo intervento, oltre a riassumere una serie di notizie di bota-
nica archeologica per il Veronese raccolte nel frattempo, è probabil-
mente un chiarimento a seguito di un articolo di Stefano De Stefani
apparso nel «Bullettino di Paletnologia Italiana» nel 1881, anche se
potrebbe apparire quantomeno singolare la distanza di tempo che li
separa (7). In questa sede De Stefani aveva risposto a un quesito sot-
topostogli da Gabriel De Mortillet circa i noccioli ritenuti d’oliva ri-
trovati negli scavi della stazione palafitticola del Mincio presso Pe-
schiera e che lo studioso veronese aveva segnalato l’anno precedente
negli atti dell’Accademia assieme a una macina interpretata come
possibile strumento per la molitura delle olive (8). Scrive De Stefani:
«Avendomi il chiarriss. Gab. De Mortillet manifestato in questi gior-
ni il desiderio di avere un saggio dei noccioli creduti d’oliva, che in
tanta copia ho trovati nel terreno archeologico della stazione del
Mincio presso Peschiera del Garda, non tardai a farne pescare una
certa quantità, e di mandargliene parte. I suoi dubbi erano fondati,
dacché io stesso avendone tagliati molti, ho potuto verificare in essi i
caratteri più salienti dei noccioli di Corniolo (Cornus mas Linn.),
cioè il tessuto spugnoso dell’involucro e l’alveolo biloculare. Ho esa-
minati anche quelli esistenti da parecchi anni nel nostro Museo Civi-
co appartenenti agli scavi lacustri di Peschiera, e li trovai pure di
corniolo. Questo fatto non esclude la esistenza di noccioli di oliva in
altre stazioni del Garda, avendone il valente botanico mio amico
prof. A. Goiran veduti parecchi, e verificata la presenza delle foglie
dell’olivo negli strati torbosi di quelle stazioni» (9).
(6) Goiran, Alcune notizie, cit., pp. 26-27.
(7) S. De STEFANI, I noccioli di uliva nelle stazioni del lago di Garda, «Bullettino
di Paletnologia Italiana», VII (1881), 1-2, pp. 14-15.
(8) S. De STEFANI, Degli oggetti preistorici raccolti nella stazione dell'età del bron-
zo scoperta nel Mincio presso Peschiera, «Memorie dell’Accademia d’Agricoltura, Ar-
ti e Commercio di Verona», LVII (1880), 1, pp. 91-107, a p. 106. Sui rapporti tra De
Stefani e gli enti di ricerca e tutela del Veronese A. Brugnoli, Stefano De Stefani, la
ricerca archeologica e la documentazione: le istituzioni e le fonti archivistiche del terri-
torio veronese, in Stefano De Stefani, cit., pp. 17-38. Sulla vita e le ricerche di De Ste-
fani si rimanda agli atti di questo convegno e ad A. Goiran, Stefano De Stefani, la
sua vita e le sue opere 1822-1892, «Memorie dell’Accademia di Agricoltura, Arti e
Commercio di Verona», LXIX (1893), pp. 225-356.
(9) De Stefani, 1 noccioli di uliva, cit., pp. 14-15.
