I PIGAFETTA CITTADINI DI PADOVA E VICENZA (SECC. XV-XVl)
47
C) Il ramo di Alessandro fu Matteo
Alessandro
Ne ho notizia solo dagli studi vicentini.!136)
I suoi possedimenti all’origine erano situati nella zona di Agu-
gliaro, di Albettone e del vicariato di Schio.!137) Alessandro sposò
Maddalena Natali dalla quale ebbe numerosi figli che cito nell’ordi-
ne fornito dagli atti notarili: Bartolomeo, Nicola, Giorgio, France-
sco, Matteo, Girolamo, Gregorio, Benedetto, Agostino.!138) Questi
alla morte del padre ottennero dal vescovo di Vicenza un feudo ad
Albettone e nel 1453, dopo aver venduto alcuni terreni a Pojana,
Schio e S. Vito di Leguzzano, previo accordo con i Fracanzani ac-
quistarono tutta la parte degli Arnaldi ad Agugliaro; infine il 10 ago-
sto 1462, una volta osservate le disposizioni testamentarie del padre
che li vincolava quali eredi pro indiviso per almeno dieci anni, pro-
cedettero alla divisione dei beni.!139) Abbiamo conferma di questa
notizia vicentina in un atto stilato a Padova il 21 gennaio del 1466
quando «Nicolaus et Augustinus fratres prius in fraterna existentes,
nunc cupientes venire ad divisionem, Nicolaus maior fuit contentus
(136) Alessandro fu Matteo morì tra il 1450, anno del suo testamento, e prima
del 18 gennaio 1452, quando il luogotenente del vescovo di Vicenza investiva «Mel-
chiorem de Plegafetis de feudo suo in Albettone, recipientem pro se et Bartholo-
meo, Nicolao, Ieorgio, Francisco, Matheo, Ieronimo, Gregorio, Benedicto et Augu-
stino filiis quondam Xandri quondam domini Mathei». Mantese, Genitori, p. 27 e
Memorie, III, 2, p. 439.
(137) Nel (435 allorché i figli di Matteo fu Sandro si staccarono dai cugini (i figli
di Antonio), i beni del vicariato di Schio e di Albettone erano toccati a Bartolomeo,
Marchioro ed Alessandro di Matteo e quando questi nel 1446 divisero i beni di Agu-
gliaro con i Fracanzani e gli Arnaldi, andarono ad Alessandro i terreni compresi tra
la Liona, il fiume Bisatto, la Fossa Bandezza e la Fossa Tesa. Su questo territorio sor-
geva la chiesa di S. Michele di Agugliaro allora fatiscente, sulla quale i Pigafetta ed i
Fracanzani esercitavano il privilegio di nomina del sacerdote. PASQUALOTTO GlACO-
MUZZI, Lo spazio e gli uomini, p. 24 e 25 e S. ValdisOLO, LAntica chiesa parrocchiale
di Agugliaro, in Agugliaro, p. 108.
(138) Nelle carte padovane non c’è traccia di discendenza femminile.
(09) I beni furono divisi in quattro parti ed assegnati ad altrettante coppie di
fratelli. PASQUALOTTO GlACOMUZZI, Lo spazio e gli uomini, p. 42.
