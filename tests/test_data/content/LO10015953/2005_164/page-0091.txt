LE «FIGLIE INNOBEDIENTI»: IL CASO ATTILIA CAPRA CHIERICATI
89
di San Silvestro(56); ma la giovane si ribellò anche a questa decisione
e, nei primi anni del Settecento, si accasò!57). Va poi ricordato il caso
di Caterina Giustiniani figlia di Pompeo Giovanni Battista e della
contessa Laura Trissino di Ferdinando. Caterina era la più piccola di
quattro sorelle. Nel giugno 1681 entrò nelle Dimesse di Santa Croce
portando in dote un migliaio di ducati che poi le vennero messi in
conto dai due fratelli, Pompeo e Raffaele, quando, uscita dalla Com-
pagnia nel dicembre 1697, pensò bene di unirsi in matrimonio con il
conte Girolamo Gualdo!58). Nell’aprile del 1698 anche Anna Maria
Porto uscì dalla casa delle Dimesse di Santa Croce per sposare Ge-
rardo Cogollo. Tra le mura della Compagnia aveva trascorso 25 anni:
vi entrò infatti nel maggio 1673 all’indomani della morte del padre.
Persino la nipote dell’abbadessa Teofila Mascarello — Faustina figlia
di Alvise Mascarello — all’indomani della morte della zia (1679) de-
cise di lasciare la Compagnia. Fuggì il 4 maggio 1683, senza avvisare
nessuno, né le compagne né i parenti, ma dopo tre giorni fu costretta
a farvi ritorno: «[...] il Capitolo per abbondare in pietà le concesse il
ritorno, [Faustina] fece alcuni atti di humiliatione, poi si ritirò in sua
camera indisposta per governarsi, e vi stette sino li 20 giugno che vol-
se di novo partire, non ametendo nissuna persuasione, e così uscì la
seconda volta, havisato prima dalla superiora il signor suo pa-
dre»!59). Un altro caso è quello di Chiara Leoni la quale, rimasta or-
fana di entrambi i genitori e senza fratelli o sorelle, fu posta all’età di
circa 10 anni dal suo tutore nella Compagnia delle Dimesse di Santa
Croce. Vi rimase fino al 23 aprile 1684 quando «si partì [...] dopo di
essere stata in casa diversi anni aplicata aH’Officio della speciaria e
infermeria. Si è partita di questo luoco per andare ad essere signora
Madonna del Socorso»!60). Così riportano le Dimesse nelle loro Me-
(56) Ih.
(57) Un documento del 18 agosto 1721 conservato in ASVI, CRS 3031, Dimesse
di Santa Croce, carte sciolte, alla data, riporta il nome di Diamante Chiericati di Car-
lo tra le Dimesse uscite e in seguito «maritate».
(58) ASVI, CRS 3012, c. 206v. Alla vicenda accenna anche Mantese, Memorie,
IV/2, p. 1350.
(59) ASVI, CRS 3031, Dimesse di Santa Croce, Memorie, carte sciolte, alla data 4
maggio 1683.
(6°) ASVI, CRS 3031, Dimesse di Santa Croce, Memorie, carte sciolte, alla data 23
aprile 1684.
