170
RECENSIONI
nes stampato per le sue cure a Venezia nel 1471, entrambi i passi appaiono
corretti. «Poiché Domizio in apertura del capitolo parla di “omnes Fabii
codices” bisogna dedurne che non conoscesse la stampa di Ognibene, che
del resto era precipuamente volta a soddisfare le richieste del mercato vene-
to, mente quello romano nella primavera del ’71 doveva ancora esser saturo
delle copie delle edizioni del Campano e del Bussi» (p. 245 n. 2). Un caso
analogo si offre però nel commento a Stazio. Il mercato romano, è vero,
non offriva edizioni a stampa e il Calderini dovette ricorrere a quella vene-
ziana di Vindelino da Spira (1472) e a quella parmense curata dal Puteola-
no (1473); tuttavia il Dionisotti, ancora nel 1968, sottolineava come su cen-
to correzioni apportate dal Calderini, anche qui agli inemendati codices, «in
un solo caso egli citò e respinse una lezione propria dell’ed. del Puteolano
[...] in trenta casi, un terzo del totale, egli si appropriò e si fece bello nel
suo commento della lezione stessa che il Puteolano aveva sostituito a quella
di A [ed. 1472]. Basterebbe la proporzione numerica. Ma bisogna aggiun-
gere che in più casi si trattava di congetture, non di lezioni che egli, Calde-
rini potesse aver trovato in un manoscritto affine a quello del Puteolano»
(DIONISOTTI, Calderini..., p. 182 n. 1). Quest’ultima affermazione andreb-
be verificata punto per punto ma, fino a prova contraria, bisogna lasciare
aperta la possibilità che il fantomatico vetustissimus Quintiliano del Calde-
rini altro non fosse che l’edizione di Ognibene.
Quest’ultima Observatio porge il destro alla riflessione conclusiva sul
metodo filologico del Calderini. Scorrendo le sue annotazioni emerge in-
nanzitutto il ricorso ai manoscritti antichi, cinque furono utilizzati per il
commento a Marziale, sebbene di essi non si fornisca alcuna notizia codico-
logica. Altrettanto frequente è la compulsazione di un corredo vasto e qua-
lificato di fonti antiche, nelle quali trovavano ampio spazio — altro stru-
mento capitale — gli autori greci (si ricordi che Domizio aveva studiato, fra
l’altro, alla scuola del Brugnolo, ottimo conoscitore del greco). Questi i pi-
lastri dell’esegesi calderiniana che non rifuggiva, certo, da avventurose con-
getture, ma che, a fronte di altrettanti avventurosi auruspici, poteva avva-
lersi di strumenti ben più solidi.
E forse questo che intravide il Poliziano, che nei confronti del Calderini
manterrà sempre un atteggiamento di strenua polemica: uso dei manoscrit-
ti, fonti antiche citate con ampiezza, solida conoscenza del greco (ossia i tre
strumenti che caratterizzano l’avanguardia filologica quattrocentesca come
ha ben chiarito V. FERA, Poliziano, Ermolao Barbaro e Plinio, in Una fami-
glia veneziana nella storia. I Barbaro. Atti del convegno di studi in occasione
del quinto centenario della morte dell’umanista Ermolao, a cura di M. Ma-
rangoni e M. Pastore Stocchi, Venezia, Istituto veneto di scienze, lettere ed
arti, 1996, pp. 193-234, 201 n. 32) e l’intuizione di un nuovo modo di pro-
porre gli inventa filologici. Ce n’era a sufficienza per fare del Calderini un
avversario di cui pareva opportuno sbarazzarsi in fretta.
Il volume di Campanelli si chiude con un indice dei manoscritti e un
