L’INIZIO DEL SANTO DI ANTONIO FOGAZZARO
117
in quegli anni esercita un certo fascino sul pubblico, ma di cui egli
intravede tutta la superficialità e la convenzionalità!12). L’analisi che,
sotto la scorta di questa intuizione, Finotti tratteggia del primo capi-
tolo mi pare convincente e pertanto non mi dilungo in questa dire-
zione.
Scendendo allo strato redazionale più remoto del capitolo ci si
imbatte, invece, in un frammento di grande importanza. Si tratta di
uno dei primi frammenti del Santo, che risale con buona probabilità
già all’estate 1901(13): sul lato destro del foglio si legge distintamen-
te il titolo originario del romanzo, La visione, e sotto è disposta una
colonna di 26 righe, praticamente indecifrabili, suddivise in quattro
punti corrispondenti ai primi capitoli. Al termine del primo punto
compare il nome di Semeria, «che ha predicato» (dove? cosa?), e
qualche riga sopra spunta quello di von Hügel: i protagonisti della
crisi modernista sono presenti, dunque, fin dalla fase redazionale
più arcaica. Ma l’appunto più suggestivo si trova sul lato sinistro del
foglio. «Io Cap.» si legge con fatica e a capo riga, con una calligrafia
minutissima, i nomi di tre località: «Venezia? Roma?», poi una can-
cellatura e, sotto, «lago Como?». Sembra di vedere il Fogazzaro
mentalmente alla ricerca del luogo ideale per ambientare l’inizio del
romanzo. Seguono altri due nomi indecifrabili. Nella seconda riga
l’immaginazione si ferma su «Venezia» senza punto interrogativo,
«palazzo [?]», quindi un nome brevissimo e incomprensibile, infine
«Lac d’amour». E subito sotto la conferma: «Lac d’amour - Bru-
ges». Quest’ultimo approdo visivo appare quasi la sintesi di «Vene-
zia» e di «lago Como»: il «Lac d’amour» si trova infatti alla periferia
di Bruges, che è una città percorsa da molti canali, come Venezia.
Della riga e mezza successiva sono leggibili poche parole: «Prof.
[?]», «von Hügel», «Memling», «Jeanne»; dal luogo ai personaggi.
Quindi questa sequenza, quasi un balbettio narrativo:
(12) F. FlNOTTI, Pensiero e poesia: per una lettura «metastorica» del Santo, «Te-
sto», n.s., XXII (2001), pp. 72-73.
(13) Biblioteca Bertoliana di Vicenza (d’ora in poi B.B.V.), Carte Fogazzaro,
C.Fn. 6, c. 10.
