LE «FIGLIE INNOBEDIENTI»: IL CASO ATTILIA CAPRA CHIERICATI
79
Attilia raccontava d’aver ricevuto dal padre non più di «otto, o al
più dieci» ducati in tutto il periodo che soggiornò nella Compagnia.
Così, la giovane contessa sin dal 1694 fu costretta a provvedere ai
suoi bisogni con denaro proprio «parte acquistato con lavori, e par-
te di quello, che per essa sua porcione le tocava nel riparto che ogni
anno si faceva nella compagnia delle signore Dimese di Santa Cro-
ce». Ma il più delle volte il denaro non era sufficiente e la giovane
restava sprovvista di «varie cose necessarie», compreso il vestiario.
Alfonso infatti le consegnò tra il 1694 e il 1697 giusto un paio di cal-
zini rossi comprati a Thiene, mezzo braccio di «scotto negro ordina-
rio», tre braccia di «bombacina bianca», quattro braccia e mezzo di
«scotto ordinario per far una veste quale per la memoria che conser-
va il signor conte Alfonso le disse valer circa troni 14», e nient’altro.
A rendere la situazione ancora più difficile contribuì anche la zia
Bernardina. Racconta Attilia:
«nell’anno in cui fu fatora la signora Isotta Quinto [dal maggio 1694 all’a-
prile 1695] nel riparto fatto dell’avanzo de danari di quell’anno tocò ad es-
sa signora contessa Attilia di sua porcione ducati otto, quali furono tratenu-
ti dalla signora Bernardina Capra sua zia pur Dimessa per darli (come essa
disse) alle signore Dimesse in conto degl’alimenti annuj che per detta signo-
ra contessa Attilia era obligato a pagare esso signor conte Alfonso»!23).
Si parla qui degli 80 ducati annui che Alfonso si era impegnato a
versare con lo strumento del 14 maggio 1694 alla Compagnia delle
Dimesse per gli alimenti (vestiario e cibo) della figlia.
La vestizione forzata, le difficoltà economiche, la costrizione al
lavoro e i dispetti della zia contribuirono considerevolmente a far
crescere in quegl’anni l’insoddisfazione di Attilia. La giovane sogna-
va una vita simile a quella della sorella Ottavia che, qualche anno
prima, si era unita in matrimonio al conte Giuseppe Scroffa. Si do-
mandava perché anche lei non potesse essere dotata come la sorella.
Lei che proprio in quel periodo si era innamorata di un uomo del
suo stesso rango: il conte Scipione Chiericati, un suo cugino di terzo

