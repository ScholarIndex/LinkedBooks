78
DEBORAH CRIVELLARO
e 80 ducati annui vitalizi per alimenti (cibo e vestiti). Solo dopo
l’atto potevano effettivamente vestire l’abito)19).
Il noviziato di Attilia Capra si concluse il 15 maggio 1694. Fu in
quel giorno che vestì l’abito di Dimessa)20). Il giorno prima suo pa-
dre Alfonso aveva fatto visita alla Compagnia e incontrato l’abba-
dessa Atalanta Quinti e le superiore - Silvia Ragona, Silvia Porto,
Caterina Arnaldi e Lodovica Pagello - per siglare il contratto di do-
te. Il conte Capra pagò alle Dimesse 500 ducati correnti, oltre ai mo-
bili per la stanza di Attilia che aveva in parte già consegnato. Inoltre,
si obbligava a pagare «d’anno in anno per tutto il tempo che Attilia
viverà in detta Compagnia ducati ottanta all’anno in sei mesi antici-
patamente liberi» i quali «servir debbano per medico e medicine e
per ogn’altra cosa che occorer le potesse». A questi Alfonso aggiun-
geva altri 40 ducati correnti annui ad uso personale della figlia)21).
Gli anni che seguirono non furono facili per Attilia. La giovane
gentildonna, che sin dall’inizio non aveva accettato la sua condizio-
ne di Dimessa, dovette affrontare anche periodi di ristrettezze eco-
nomiche, oltre ai continui soprusi da parte della zia Bernardina la
quale nutriva una forte gelosia nei suoi confronti. All’indomani della
stipulazione del documento di dote Alfonso Capra si era reso ina-
dempiente nei confronti della figlia Attilia: non le fornì alcun contri-
buto per il vestiario, né le versò i 40 ducati annui che le spettavano
per uso personale)22).
(19) A. Pagani, Gli ordini della divota compagnia delle dimesse che vivono sotto il
nome et la protettione della purissima Madre di Dio Maria Vergine, Venezia 1587;
Anolfi, Il padre, pp.131-279.
(20) ASVI, CRS 3010, Dimesse di Santa Croce, Libro «Impiego degli ducati 500
che ciascheduna Dimessa esborsa alla Compagnia al suo vestire».
(21) ASVI, Notai Vicenza, Giuseppe Gandin, b. 11399, 14 maggio 1694.
(22) «Più e più volte non solo» Attilia rivolse «colla viva voce premurosisime in-
stanze al medesimo perché le fosse corisposto il suo vitalizio di ducati 40, ma pregò
anco più volte la signora contessa Valeria sua riveritisima madre perché si compláce-
se disponer il predetto signor conte Alfonso ad assegnarle impagamento del suo vi-
talizio gl’affitti d’alcune case contigue alla casa dominicale di Vicenza del signor con-
te Alfonso, il quale, quantumque abia datta molte volte intentione di ciò effettuare,
non l’ha mai eseguito; ma solo le à somenistrato qualque minucia importunato da
continuij stimoli di detta signora contessa Attilia» (ASVI, Notai Vicenza, Giovanni
Ceccatoni, b. 2807, 11 febbraio 1699).
