142
EGIDIO IVETIC
dei secoli XIII-XIV le signorie feudali croate — i Frangipane, i
Subie, i Bribir, i Nelipic, i Kacic — «le relazioni di Venezia con il
mondo slavo, e in particolare con Í Croati, si frazionarono e si smi-
nuzzarono in una serie intermittente di episodi disorganici per la di-
fesa della necessaria base della Dalmazia». Dunque diverse strategie
utilizzate a seconda delle congiunture nel braccio di ferro sostenuto
con il regno ungherese per controllare direttamente la fascia costiera
e indirettamente l’hinterland di riferimento. Nella fase della perdita
della sovranità sulla Dalmazia, 1358-1409, secondo il Cessi, «Vene-
zia accettò con dignitosa fermezza la cordiale, sebbene vigile, amici-
zia col banato (croato), ove attingeva le necessarie milizie terrestri» e
intanto spostò la presenza diretta nelle basi dell’Adriatico meridio-
nale. Nell’ultimo Trecento Venezia rimase «neutrale» nel seguire le
lotte intestine e i contrasti tra i regni di Croazia, di Bosnia e di Ser-
bia riconoscendo «l’utilità della bona vicinantia del banato croato,
come mezzo di difesa del possesso dalmato e di preservazione della
pace balcanica»(44).
Infine, dopo il crollo della Bosnia nel 1463, ci furono la crisi, l’in-
debolimento del regno croato, le battaglie, le migrazioni, la com-
pressione della sovranità croata, e la caduta di Clissa nel 1537 chiuse
un’epoca. Da allora in poi «la storia dei rapporti con i croati si im-
medesimava, ed anche più intimamente che non nel tempo del do-
minio ungherese, con quella delle relazioni veneto-asburgiche e del-
le relazioni veneto-turche per la difesa dell’integrità politica e terri-
toriale della Dalmazia e per la conservazione della sua efficienza ma-
rittima ed economica»(45). L’accenno a come nasce il fenomeno de-
gli Uscocchi chiude il saggio: si era già nella fase storica in cui i
Croati vennero utilizzati e strumentalizzati dagli Asburgo ai fini del-
la loro politica di difesa e di espansione.
Che dire dunque di questo scritto? Si sente certamente il peso
del 1941-42 e si avvertono la sfiducia e la rassegnazione del Cessi di-
nanzi al nuovo ordine nazi fascista vittorioso nell’Europa sud-orien-
tale. Già nel 1943, dopo la pubblicazione della miscellanea, la situa-
(44) Ibidem, p. 69.
(45) Ibidem, p. 71.
