LE «FIGLIE INNOBED1ENTI»: IL CASO ATTILIA CAPRA CHIERICATI
75
se dette di «San Josepe» per trasferirsi in contrà di Santa Croce. Il
22 febbraio 1657(14) sette donne — Teofila Mascarello, Caterina
Piovene, Cilenia Porto, Elena Sesso, Atalanta Quinti, Tarquinia Ma-
scarello e Faustina Mascarello — siglarono il documento di pubbli-
co acquisto per 2200 ducati dell’ex monastero dei Padri Crociferi di
Vicenza(15), il quale comprendeva alcune casette attaccate al cimite-
ro della chiesa di Santa Croce, corte con cisterna, vigna, orto, e altre
casette che si trovavano nel recinto detto di Santa Barbara. Ottene-
vano, inoltre, il libero uso del coro della chiesa di Santa Crocei16).
E’ a partire da questa data che i due nuclei della Compagnia ven-
gono indicati nei documenti (doti, testamenti, acquisti, livelli, scoda-
roli, registri...) con il nome di «Dimesse di Santa Maria Nova» e
«Dimesse di Santa Croce». Le origini sono le stesse, ovvero «Dimes-
se della Beata Vergine», ma a partire dal 1656 a Vicenza troviamo
(14) ASVI, CRS 3013, Dimesse di Santa Croce, carte sciolte, alla data.
(15) L’Ordine dei padri Crociferi fu soppresso nel 1656 da papa Alessandro VII.
Al tempo, il convento di Vicenza ospitava sei religiosi, uno dei quali esercitava la cu-
ra della parrocchia (MANTESE, Memorie, IV/1, p. 351). I Crociferi (o Crocigeri) era-
no senz’altro ospedalieri. Il loro ordine, che sembra sia stato fondato da un crociato
chiamato Cleto, fu confermato da papa Alessandro III (1169). Nel suo apogeo l’or-
dine possedeva oltre 200 ospedali ed era diviso in cinque province (Bologna, Vene-
zia, Roma, Milano e Napoli). Già a partire dal Quattrocento l’Ordine cominciò a de-
cadere (H.L.M. Van RoOIJEN - G.D. Gordini, Crocigeri italiani, in Dizionario degli
Istituti di Perfezione, 3, Roma 1976, pp. 311-313).
(16) ASVI, CRS 3013, Dimesse di Santa Croce, carte sciolte, alla data 5 febbraio
1656: «[...] Il qual acquisto si fa con conditione (sine qua non) d’haver l’uso del coro
libero, che è in detta chiesa per sentire in esso la Santa Messa e far le nostre solite di-
votioni, senza che né il paroco, né alcun altro possa in esso entrarvi per alcuna cau-
sa; et in essa chiesa ci sia fatto un fenestrino per poter in esso frequentare i santissi-
mi sacramenti delle confessioni e communioni da quel sacerdote che a noi parerà
proprio. Nella qual chiesa, oltre l’officiatura del paroco, intendano di poter con ele-
mosine di nostra borsa far celebrare ogni giorno, quante altre messe a nostra sodi-
sfattione ci parerà di far officiare [...]». Tale condizione fu sottoscritta il 29 aprile
1656 da Carlo Carafa vescovo di Aversa e nunzio apostolico nel Serenissimo Domi-
nio Veneto, il quale ordinava: « Con espressa conditione però che con l’assistenza di
Monsignore Illustrissimo Vescovo di Vicenza, o suo vicario, le finestre che fossero in
esso choro, siano immediate cancellate di ferro, et venga otturata, et murata la porta
che serve da calar in chiesa, sichè non si possa scender a basso, nè ci resti altra aper-
tura, né adito che quello per il quale si passa da choro nel convento dove habitano
dette Dismesse per uso loro solamente [...]» (sul Carafa, nunzio pontificio a Venezia
dal 1655 al 1658, v. M. Raffaeli Cammarota, Carafa, Carlo, in Dizionario Biografico
degli Italiani, 19, Roma 1976, pp. 513-517).
