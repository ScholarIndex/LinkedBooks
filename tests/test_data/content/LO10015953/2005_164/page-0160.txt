158
RECENSIONI
distruggere reliquie e immagini sacre. Viene descritto il miracolo di un’ico-
na della Vergine che si sarebbe salvata dalle fiamme animandosi e fuggendo
sul pelo dell’acqua. Di seguito, senza apparente coerenza, se non tempora-
le, si parla di un certo Urio (il nome è significativo nella sua allusione
ignea), sacerdote e custode della basilica degli Apostoli di Costantinopoli,
che paventando la profanazione e la distruzione delle reliquie, decise di
fuggire mettendone in salvo alcune» (p. 286). Evidentemente chi, dopo il
Mille, rielaborò le vecchie leggende padovane aveva a disposizione, oltre al-
le tradizioni orali, pochi frustoli di manoscritti salvatisi dall’usura del tem-
po e, sopra tutto, dallo scempio degli Ungari. Ma proprio il fatto che tutti
questi racconti siano semplicemente giustapposti e non rimpastati per dar
loro maggior coerenza, svela che l’estensore dell 'Historia o qualche fonte
che lo precedette, usarono il povero materiale antico disponibile con una
certa qual discrezione e con notevole rispetto. Non possiamo — è indubbio
— dare credito assoluto a tutti i dettagli che l’Historia ci comunica, ma non
dobbiamo ancora peccare, nel XXI secolo, di ipercriticismo.
Sono d’accordo che il nome Urio può fare difficoltà (non è attestato al-
trimenti nell’onomastica latina), ma invece di postulare un’idea balzana de-
gli agiografi che volevano farsi belli delT'allusione ignea’ (con riferimento al
fallito tentativo dell’imperatore Giuliano di bruciare l’icona), penserei che
gli agiografi si siano imbattuti, nei frammenti di manoscritti che avevano a
disposizione, in un nome proprio di difficoltosa lettura, perché mal scritto,
usurato, stinto, ecc. {ex. gratia ‘Ursus’, ‘Aurius’, ecc.) e lo abbiano reso in
modo errato nelle loro trascrizioni. «Imbarcatosi, Urio giunse nei lidi di Ve-
nezia e poi a Padova, fondata da Antenore, dove depose i corpi nel cimite-
ro di Santa Giustina» (p. 286). Il richiamo, nel vecchio testo, ad Antenore e
alla prima fondazione di Padova — rilevato qui dunque anche dal Tilatti —
mostra come, e già in origine, si vedesse nell’arrivo di reliquie apostoliche
una nuova nascita della città, posta a confronto con la prima nascita.
Ai più generali problemi, la cui disanima è però indispensabile — dice-
vo — per ricostruire la storia locale padovana è dedicato pure l’equilibrato
e buon articolo di Dina MicALELLA, Giuliano imperatore a Costantinopoli e
la presunta traslazione delle reliquie di san Luca (pp. 543-62). «È incontesta-
bile infatti che l’insediamento nella basilica dei Santi Apostoli delle prezio-
se reliquie — che sia avvenuta al tempo della costruzione della chiesa volu-
ta da Costantino, oppure al tempo della più tarda trasformazione dell’edifi-
cio, sotto il regno di Costanzo — dovette comunque rivestire un significato
di importanza eccezionale per la città, che assumeva così pienamente il ruo-
lo di capitale dell’impero» (p. 547). Di nuovo: significato di importanza ec-
cezionale che va individuato e studiato pure nel caso di Padova. Insomma,
proprio questi articoli illustranti l’aspetto oltre che religioso anche civile
delT'adventus’ di reliquie apostoliche nelle antiche città cristiane, mi sem-
brano la parte migliore del volume. Essi serviranno ormai di base per una
più specifica indagine sul ruolo di Padova nella seconda metà del IV secolo.
