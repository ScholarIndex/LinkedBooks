198
NOTIZIE
Il secondo saggio del «quaderno» (VITTORIO VlSONÀ, 1958-1969: dieci anni di
Cine club a Valdagno e la Rassegna cinematografica di Recoaro Terme, pp. 25-47) ri-
percorre un’esperienza culturale che qualificò una stagione particolarmente intensa
e promettente, anche se poi mancò la fioritura o, almeno, la prosecuzione, e che l’au-
tore visse in prima persona. [M.N.]
* Come già annunciato nel numero precedente del medesimo periodico, EDOAR-
DO Ghiotto conduce a compimento il suo studio sulla località «Calle» del territorio
sciedense: il n. 44 (2004) di «Schio. Numero unico» ospita infatti il saggio Uno
sguardo su località Calle dalla seconda metà del Settecento. Il Rustico Pettinà, pp. 113-
117. Sulla base dell’Estimo comunale (anni 1762-1809), del Catasto napoleonico, di
testamenti privati e di atti notarili, viene rilevato come la parte più consistente di
quell’ampio terreno agricolo sia stata posseduta dalla famiglia Barettoni dal 1775
circa al 1897, dal dottor Virgilio Cacciavillani fino al 1906 e, successivamente, dalla
Congregazione di Carità e dalle Opere Pie della città di Schio. Nonostante i passaggi
di proprietà, la famiglia Pettinà fu affittuaria del vasto podere, ininterrottamente, dal
1860 al 1975. Oggi l’edificio chiamato «Rustico Pettinà» è utilizzato quale centro ci-
vico per associazioni culturali e di volontariato.
Su alcune controverse o erronee attribuzioni artistiche fanno luce, in modo defi-
nitivo, Paolo Snichelotto e Paolo Pretto nel saggio I fratelli pittori Giovanni
«Demio» e Francesco Gualtieri e le pale dell’altare di Torrebelvicino, pp. 141-149. Al-
la luce di due documenti notarili, pubblicati integralmente in Appendice al saggio, e
di altre testimonianze documentarie, viene chiarito che i pittori Gualtieri erano due:
il già noto Giovanni, detto «Demio», e il meno conosciuto Francesco, detto «Lete».
Sulla paternità del primo per la pala del «Martirio di s. Lorenzo» non vi erano dub-
bi: viene ora precisata la data di esecuzione (1533). Al «Demio» era attribuita anche
la pala della «Madonna fra i santi Bartolomeo e Antonio abate»: essa, invece, va
ascritta a Francesco, che la dipinse nel 1558, certamente ispirandosi a stilemi tipici
del fratello Giovanni e forse godendone della diretta collaborazione. Entrambe le
pale sono esposte al culto nella chiesa parrocchiale di Torrebelvicino.
Proseguendo nell’opera di valorizzazione della Biblioteca Civica «Renato Borto-
li» di Schio, il bibliotecario FRANCO BERNARDI (Il fondo Almerico da Schio, pioniere
dell’aeronautica, pp. 122-123) comunica che la famiglia del conte Almerico (1836-
1930), che fu anche astronomo e meteorologo, ha donato alla Biblioteca stessa l’inte-
ro «Fondo per l’aeronave Italia», costituito da 23 buste e da un raccoglitore di pro-
getti e disegni arrotolati. Di tale fondo viene data illustrazione completa. È da ricor-
dare che l’aeronave «Italia» compì il proprio volo nel cielo di Schio nel 1905, susci-
tando eco e interesse in tutta Europa. [M.N.] *
* Sono ormai numerosi gli edifici sacri dei territorio vicentino al recupero e alla
valorizzazione dei quali i fratelli GIUSEPPE (da poco defunto) e NlCO GarzarO han-
no dedicato passione ed energia, facendo riemergere tradizioni devozionali cadute in
desuetudine, promuovendo iniziative finanziarie per i restauri e, soprattutto, investi-
gando le vicende storiche a cui gli edifici devono la loro origine e la loro vita. Il volu-
