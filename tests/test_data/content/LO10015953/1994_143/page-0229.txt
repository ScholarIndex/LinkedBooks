228
ENRICO ZERBINATI
nel continuo fiorire di nuove pubblicazioni, un “classico minore” (mi
sia concesso, affettivamente, di definirle con questa formula forse al-
quanto pomposa) di storia della storiografia locale e un dignitoso ten-
tativo di autostoricizzazione (6).
Il mio odierno intervento mira a riallacciarsi al saggio bocchiano,
zoomando alcuni aspetti e risvolti che quel contributo non poteva toc-
care se non da un’angolazione fortemente scorciata.
Il Bocchi, con l’occhio già fisso alle esperienze dei Silvestri e dei
rappresentanti «solerti ed amorevoli della sua stirpe» (7), dice che sul
finire del Seicento e agli inizi del Settecento «l’archeologia sogna me-
no; si studia sui monumenti» (8). E’, questo, un giudizio in gran par-
te da condividere.
Ma non occorre aspettare il Settecento per trovare concretezza di
dati e sicurezza di tradizioni. Già nel Cinquecento ci sono studiosi ed
eruditi di origine polesana che, come conferma il Bocchi, «frugano ar-
chivi e biblioteche» (9) o, aggiungiamo noi, s’incontrano uomini che,
animati da una vivace curiositas, vedono personalmente e toccano con
mano le “reliquie” di un passato memorabile ed esemplare.
Le prime testimonianze attendibili sull’interesse, la scoperta e la
conservazione dei reperti archeologici in terra polesana si collocano
sullo sfondo della diffusa temperie culturale di ammirazione verso
l’antico propiziata daH’Umanesimo-Rinascimento. Ciriaco d’Ancona,
desideroso - per dirla con Tacito {Ann., II, 59,1) - «cognoscendae an-
tiquitatis», racconta nel suo Itinerarium che, verso il 1437, dopo aver
visitato i tesori artistici di Venezia e dopo aver constatato la vitalità
della società e dell’economia veneziana (10), si mette sulla via del ri-
(6) Non sarà inutile ricordare che il Saggio degli studi, dopo una breve introdu-
zione (pp. 444-445 = Scritti vani, pp. 33-34), si articola in due parti: «I. Ciò che altri
pensò e fece» (pp. 446-458 = Scritti varii, pp. 35-44); «II. Ciò ch’io pensai e feci» (pp.
459-478 = Scritti varii, pp. 45-65). Viene allegato un «Profilo degli scavi 1878-1879 in
Adria» (pp. 479-494 = Scritti varii, pp. non numerate dopo le note).
(7) BOCCHI, Saggio degli studi, p. 459 = Scritti varii, p. 45.
(8) Bocchi, Saggio degli studi, p. 454 = Scritti varii, p. 41.
(9) BOCCHI, Saggio degli studi, p. 452 = Scritti varii, p. 40.
(10) Kyriaci Anconitani Itinerarium, a cura di L. Mehus, Florentiae 1742, pp. 32-
34. Vedi, inoltre, L. Beschi, La scoperta dell’arte greca, in Memoria dell’antico nell’ar-
te italiana, a cura di S. Settis, tomo III. Dalla tradizione all’archeologia, Torino 1986,
pp. 303-304. Per la figura di Ciriaco d’Ancona e per la sua influenza sul collezionismo
veneziano del primo Quattrocento: I. Favaretto, Arte antica e cultura antiquaria nel-
le collezioni venete al tempo della Serenissima, Roma 1990, pp. 45-49,55-56.
