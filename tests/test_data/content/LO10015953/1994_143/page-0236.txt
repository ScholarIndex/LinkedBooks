COLLEZIONISMO ARCHEOLOGICO
235
zione negli studi e nelle pubblicazioni dell’erudito proprietario (38).
La personalità di Camillo emerge a tutto tondo nella lettera del 12
settembre 1716 indirizzata a Scipione Maffei. Il conte rodigino rifiu-
ta, con argomentazioni abili ed accorte, di cedere i rilievi greci e le
iscrizioni della propria raccolta al Maffei in vista della costituzione di
un museo pubblico lapidario a Verona. Nella missiva il Silvestri trac-
cia un autoritratto di notevole finezza psicologica, rivelatore della no-
bile sensibilità dell’uomo e dello studioso. Il Silvestri trova sollievo
nella contemplazione e nello studio dei suoi reperti bene sistemati e
ordinati nella sua casa-museo. Vuole salvaguardare non solo l’unità
della collezione, i cui pezzi sono «disposti con buona simetría nella
stanza, dove si fa mostra di questa mia varia raccolta a curiosi d’ogni
nazione», ma anche l’unità dei singoli nuclei collezionistici così come
gli sono pervenuti. Inoltre egli delinea, per sommi capi, la storia del-
la formazione della sua raccolta che dice costituita da otto (per la ve-
rità erano nove) iscrizioni greche e da 43 iscrizioni latine (ì9).
Questa si compone di cinque principali gruppi di reperti.
I) Gruppo Orsato, acquistato nel 1681 dagli eredi dell’erudito
padovano. Il nucleo constava di una stele funeraria attica (metà del I
sec. d. C.); di un ciottolone con iscrizione venetica scoperto nell’agro
patavino; di 28 iscrizioni latine di varia provenienza: Istria, Aquileia,
Padova, agro patavino e colli Euganei; una, in bronzo, era veronese,
già di Cesare Nichesola (40).
(38) Sulla figura di Camillo Silvestri (1645-1719): Zerbinati, La figura di Marco
Antonio Campagnella, pp. 133-138; CONTEGIACOMO, Rovigo. Personaggi e famiglie,
pp. 490-491; A. MAZZETTI, E. ZERBINATI, Camillo Silvestri. La collezione archeologica
di famiglia, in Rhodigium. La città, il fiume, gli uomini dalle ‘pietre” di Marco Antonio
Campagnella, a cura di C. Munari, Piazzola sul Brenta (PD) 1989, pp. 154-157; Fa-
VARETTO, Arte antica e cultura antiquaria, pp. 236-237.
(39) Una disamina della lettera (per la verità si tratta di una minuta di lettera) nel
quadro dei rapporti epistolari tra il Maffei e il Silvestri è stata affrontata da E. ZERBI-
NATI, Rapporti tra Scipione Maffei e i conti Silvestri di Rovigo, in Nuovi studi maffeia-
ni. Atti del Convegno: Scipione Maffei e il MuseoMaffeiano, Verona, 18-19 novembre
1983, Verona 1985, pp. 261-263. La lettera è stata pubblicata parzialmente da MAZ-
ZETTI, Zerbinati, Camillo Silvestri, p. 155.
(4°) per la formazione dei singoli nuclei della collezione silvestriana, per la docu-
mentazione manoscritta e figurativa conservata all’Accademia dei Concordi riguar-
dante tale collezione, per la bibliografia relativa ai monumenti più rilevanti sia con-
sentito di rimandare, in questa e nelle note successive, agli studi dello scrivente pre-
cedentemente citati. Sui materiali già dell’Orsato: ZERBINATI, Rapporti, p. 262 con no-
