NOTIZIE
203
ricerca sulla presenza degli istriani, in particolare piranesi, a Venezia nei primi secoli
dell’età moderna e sulla loro integrazione economica è proposta invece da L. CORA-
LlC in Presenza e attività degli immigrati piranesi a Venezia dal XV al XVII secolo, (pp.
101-116); su esempi di attività cartografica veneta in riferimento all’area capodistria-
na si occupa S. ZlTKO in Alcuni disegni cartografici del territorio di Capodistria ai tem-
pi della Repubblica veneta, (pp. 117-126); la figura poco nota del francescano rovignese
Paolo Pelizzer e le notizie riguardo la sua presenza nella vita culturale capodistriana
del Seicento vengono esposte da K. CvRLJAK in Vita e opere di Paolo Pelizzer Rovignese
(1600-1691) con particolare attenzione alle attività a Capodist.ria, (pp. 127-139); infine,
nella sezione della rivista, intitolata «Marineria e Nautica» va segnalato il lavoro di F.
BONIN, Guerra veneziana contro i corsari tunisini, (pp. 219-242), in cui l’attività della
marina da guerra veneziana durante le operazioni contro i corsari tunisini viene os-
servata attraverso fonti inedite, come una cronaca ed un diario di bordo del 1785-
1786, custodite presso l’Archivio regionale di Capodistria. [E.I.]
* Un ulteriore contributo per la conoscenza della circolazione delle merci
nell’Adriatico nella seconda metà del Settecento è dato dal lavoro degli studiosi slo-
veni Ferdo Gestrin e Darja MiheliC, Il traffico marittimo di Trieste 1759/1760
(Trzaski pomorski promet 1759/1760), edito a Lubiana nel 1990 a cura dall’Accade-
mia delle scienze e delle arti della Slovenia, all’interno della collana «Fontes Rerum
Slovenicorum» (pp. 227; con documenti ed un ampio riassunto in italiano, pp. 223-
227). Dopo aver dato uno sguardo allo sviluppo del porto di Trieste in qualità di emer-
gente polo commerciale dell’area adriatica nel corso del XVIII secolo, gli autori si sof-
fermano in un’accurata analisi di una serie di fonti veneziane, precisamente l’insieme
delle relazioni mensili inviate dai podestà e capitani di Capodistria Antonio Soranzo
e Vincenzo Gritti ai Cinque Savi alla Mercanzia nel periodo agosto 1759 - dicembre
1760, riguardanti l’approdo di navi straniere (e quindi pure veneziane) nel porto giu-
liano, con particolare riferimento alla quantità e al tipo di carico portato. I documen-
ti - conservati presso l’Archivio di Stato di Venezia (Cinque Savi alla Mercanzia, bu-
sta 573) - contengono dettagliate informazioni sulle imbarcazioni e sulle merci che
quotidianamente arrivavano nelPemporio triestino; i podestà si basavano sui dati rac-
colti dagli agenti operanti nello scalo giuliano ed inviavano i resoconti a Venezia, allo
scopo di controllare l’intensità e la consistenza degli scambi nel porto concorrente.
Nel libro viene illustrata oltre alla lista completa delle navi (1185 in quindici mesi), dei
capitani e dei carichi trasportati, pure la frequenza mensile dell’arrivo delle imbarca-
zioni, il tipo di naviglio ed il cabotaggio, la provenienza e la bandiera battente, in mo-
do da fornire elementi utili per definire la natura e l’entità del rapporto commerciale
esistente tra Trieste ed i porti addatici menzionati (in particolare quelli settentriona-
li) in un periodo, in cui si ridefiniva l’intero traffico marittimo nel golfo veneziano.
[E.I.] *
* Merita ricordo, perché getta luce su una pagina quasi dimenticata della storia
muranese, il lavoro di Mario De Biasi (La fine dell’autonomia di Murano -1924-, As-
sociazione per lo studio e lo sviluppo della cultura muranese, Murano, 1994), il quale
