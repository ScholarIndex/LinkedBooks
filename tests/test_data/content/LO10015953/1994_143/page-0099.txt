98
ERMENEGILDO REATO
Quanto questo «soffio dei tempi nuovi» abbia investito anche il
nostro poeta lo possiamo dedurre dalle prediche da lui tenute ai pri-
mi di aprile del 1848 nella Chiesa cittadina di Santa Caterina, con co-
sì chiare allusioni alle cinque giornate di Milano da strappare l’ap-
plauso degli uditori e da turbare i sonni della polizia!14), ma l’interes-
se dello Zanella per il Gioberti non fu solo politico: egli ebbe cura di
introdurre i suoi allievi nella conoscenza del filosofo ed in particolare
del suo trattato Del Buono, di cui lo stesso maestro curò una sintesi
scolastica ancora inedita presso la biblioteca del Seminario!15).
A questo spiccato interesse del poeta per l’opera giobertiana ac-
cenna ancora il Lampertico nella biografia del suo maestro!16) e lo
stesso Zanella, in una lettera al discepolo divenuto ormai deputato, gli
ricordava il presagio contenuto in alcuni suoi versi del 1850, nei qua-
li il Lampertico era intravisto a Roma, nell’assemblea degli eletti d’Ita-
lia!17). E in una lettera successiva egli ritornava ancora su quei versi,
alcuni dei quali diceva di ricordare ancora a memoria:
«Erano quartine a te dirette, lodandoti per lo studio di Gioberti. Ma
nella perquisizione del ‘50, tanta fu la paura che ci prese per l’awenire,
che li bruciammo con altri di simile colore»!18).
Da questa affermazione risulta che lo studio del Gioberti dallo
Zanella, insegnante di filosofia, fu promosso almeno dall’anno scola-
stico 1849-50; che il presagio poetico del maestro si colloca in un con-
(14) «Lo Zanella predicò in Santa Caterina nelle Quaranta Ore del 1848, che co-
minciano la Quarta Domenica di Quaresima, e furono quindi in quell’anno il 2, 3, 4
aprile. Il primo dì lo Zanella alluse e più che alluse alle cinque giornate di Milano. Su-
scitò un fremito e plauso negli uditori. Il terzo dì eccitò i medesimi sentimenti ed eb-
be la stessa accoglienza». Ìbidem, pp. 32-33.
(15) Ìbidem, p. 19. Lo stesso Zanella espresse qualche anno più tardi un lucido
giudizio sul Gioberti riconoscendo la sua superiorità rispetto al Rosmini sul piano po-
litico è letterario, mentre attribuiva la palma al Roveretano sul terreno filosofico. G.
ZANELLA, Storia della letteratura dalla metà del ‘700 ai nostri giorni, Milano 1880, p.
258.
(16) Lampertico, G. Zanella..., p. 19.
(17) BCV, CZ. 21.143 - Zanella a Lampertico, Padova 3 dicembre 1866.
(ls) BCV, CZ. 21.144 - Zanella a Lampertico, Padova 6 dicembre 1866. Sulla per-
quisizione da parte della polizia austriaca nel Seminario di Vicenza, perché ritenuto
un pericoloso centro di sovversione politica, confronta LAMPERTICO, G. Zanella..., pp.
34-35.
