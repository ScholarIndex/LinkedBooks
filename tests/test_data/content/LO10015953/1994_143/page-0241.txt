240
ENRICO ZERBINATI
ti, con illustrazioni e incisioni, dei marmi del museo silvestriano. Il
procedimento nasconde il pericolo di anomale interpretazioni “fun-
zionali” del pezzo archeologico: come a dire che il monumento non
venga Salutato in sé, nella sua genuina prospettiva storica e cronolo-
gica, non sia considerato per quello che «esso è stato nel momento sto-
rico in cui è stato prodotto ed usato» (60), ma in alcuni casi venga pie-
gato con estrapolazioni e anacronismi per sostenere e formulare tesi,
ricostruzioni, identificazioni del tutto arbitrarie e gratuite.
Potrei dilungarmi in esemplificazioni, ma sarebbe ingeneroso e
antistorico insistere su tali aspetti che, tra l’altro, erano comuni a tan-
ta cultura antiquaria del tempo (61).
Quello che conta è che va ascritto a merito di Camillo Silvestri se
Rovigo diventa, come ha detto Krzysztof Pomian, «la sola piccola città
veneta che sia stata sede di un vero museo d’antichità» (62), visitato da
dotti e curiosi che venivano da varie città.
Alla morte del conte, costantemente impegnato con incarichi di
responsabilità nella vita civile e amministrativa, il Consiglio di Rovigo
gli decreta l’onore di una elegante lapide con busto da collocare nel-
la pubblica libreria (ora murata sotto il peristilio del tempio della Bea-
ta Vergine del Soccorso-Rotonda). Nell’iscrizione, forse dettata da
Giusto Fontanini, Camillo Silvestri è elogiato proprio perché ha reso
più celebre la patria con i suoi studi e con la sua raccolta di reliquie in
bronzo e in marmo dell’antichità adunate da ogni parte (63).
L’eredità culturale di Camillo passa al figlio Carlo, al quale il pa-
dre, nel testamento, lega «la raccolta di cose antiche colle quali si in-
tendano andare in accompagnamento tutti li... marmi esistenti anche
nell’entrata» (64).
(60) G. CANTINO Wataghin, Archeologia e «archeologie». Il rapporto con l’antico
fra mito, arte e ricerca, in Memoria dell’antico nell’arte italiana, tomo I. L’uso dei clas-
sici, p. 174.
(61) Per qualche esemplificazione: ZERBINATI, Rapporti, p. 269 con nota 95 fig. 7,
p. 273 con nota 126 fig. 10; Id., La figura di Marco Antonio Campagnella, p. 138 con
nota 308.
(“) K. POMIAN, Antiquari e collezionisti, in Storia della cultura veneta. Il Seicen-
to, 4/1, Vicenza 1983, p. 515.
(63) A. MAZZETTI, E. ZERBINATI, Trascrizione e commento delle “Iscrizioni’’, in Le
“Iscrizioni” di Rovigo delineate da Marco Antonio Campagnella, pp. 348-349 n. CXXII
fig. 30 (un’altra iscrizione fu fatta incidere dai figli ed è tuttora infissa sotto il peristi-
lio della Rotonda: pp. 396-397 n. CCCXXXIX fig. 75).
(M) CONTEGIACOMO, Rovigo. Personaggi e famiglie, p. 491.
