GIACOMO ZANELLA E L'ITALIA LIBERALE
115
la riduzione dei ginnasi e dei licei, Io Zanella risponde che il progetto
sarebbe accettabile, se esso mirasse «a rendere più profittevoli gli stu-
di pubblici» o a stimolare i comuni «a provvedere da sè, secondo la
tradizione italiana, compatibilmente con gli altri nuovi oneri imposti
loro dallo Stato».
«Se invece si tratta di una politica mirante a orientare gli italiani a
studi più pratici e utili» lo Zanella è perplesso perché «senza ginnasio e
liceo manca la scala all’università e se ogni provincia ha un tribunale, un
ginnasio e un liceo sono ancora più indispensabili»,
mentre allo stato attuale le aziende italiane non sono certo in grado di
assorbire i diplomati delle scuole tecniche. In ogni caso, se lo Stato ri-
tiene di dover procedere alla loro riduzione, deve pur provvedere pa-
rallelamente all’istituzione, nelle città sedi di ginnasi e licei, di collegi
analoghi a quelli esistenti in Inghilterra e in Germania!82).
Ma le scuole non bastano a rinnovare il paese: esse infatti non de-
vono solo istruire, ma anche educare. Di fronte alle accuse di oscu-
rantismo mosse alla scuola italiana, pur ricca di tradizioni e di inge-
gni, Zanella osserva che in Italia mancano le volontà, non gli ingegni:
«Nelle nostre scuole — egli dice — si formano, se pure si formano
gli ingegni, non si fanno, anzi piuttosto si disfanno i caratteri (...). Si cer-
ca la scienza, non il prezzo della scienza che è la virtù».
Pur riconoscendo i grandi vantaggi che la cultura scientifica reca
agli individui e alla società, egli denuncia — siamo nel 1870! — le an-
gustie del positivismo, che riduce gli orizzonti spirituali dell’uomo, e ri-
vendica alla cultura umanistica un ruolo fondamentale e insostituibile.
Ritiene perciò fondamentale, nelle scuole secondarie, un rappor-
to personale deU’allievo con l’insegnante e giudica pericolosa la pre-
sunzione del sapere enciclopedico:
«Non è vero — egli osserva — che l’ignoranza sia il peggiore dei ma-
li: hawi una certa larva di scienza che insegna a beffarsi di Dio, dell’al-
tare, della famiglia e di ogni altra autorità, che non sia quella delle pro-
prie passioni, ch’io reputo da fuggire più della stessa barbarie»!83).
!82) BCV, CZ. 22. 5 - Zanella a Lampertico, Padova 15 gennaio 1867.
(83) ZANELLA, Della morale nella istruzione secondaria. Discorso letto nella pub-
blica adunanza del R. Istituto Veneto il 15 agosto 1870, in Scritti vari..., pp. 209-232.
