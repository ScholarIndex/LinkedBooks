134
NOTE E DOCUMENTI
veniente áúVAnglia, «archidíaconus Oxoniensis», «rector» del Col-
legio dei giuristi. Un mondo sorprendente appare la serie di dottori e
giuristi che accompagnano l’«examen» di Henricus Engel. Accanto
alla figura rappresentativa di Ioannes Pirkaymer compare il mondo
dell 'Anglia nelle vesti di Petrus de Cortenoy, il quale ha raggiunto una
carica di «rector». Norimberga ed Oxford si vedono riunite attorno
ad Henricus Engel.
In questo mondo di giuristi, ove il diritto e le tradizioni mercan- '
tili e nobiliari si ritrovano unite, si avverte già l’analisi giuridica della
Chiesa, del pazzo «clericus», che ha abbandonato le vestigia di Cristo
e si sta incamminando verso la propaganda a favore delle indulgenze.
La «follia» dei chierici sta già penetrando nel vocabolario giuridico
dei dottori che si riuniscono nelle aule del Gymnasium patavinum·. si
intravede il Narrenschyff di Brandt ed il Moriae Encomium di Erasmo.
Particolare importanza assume Norimberga con i suoi dottori in di-
ritto, la Norimberga che accoglie il Narrenschyff nelle sue prime ap’-
parizioni e ristampe!12). Henricus Engel e Ioannes Pirkaymer fanno
già parte di questo mondo che prepara il cammino della Riforma ed
il suo percorso europeo.
Ioannes Pirkaymer ricompare Γ8 agosto 1461(13) alla «licentia
privati examinis» di Enrico Geringer di Norimberga. I promotori non
sono mutati rispetto al precedente «examen» di Henricus Engel;
Ioannes Pirkaymer sembra appartenere fra il 7 e Γ8 agosto 1461 ad un
medesimo gruppo di dottori in diritto, che accompagnano gli studenti
di Norimberga.
Anche queste strutture compatte possiedono un significato nel
corso degli Acta fino a rinsaldare legami di amicizia o rapporti cultu-
rali che divengono intensi. Il (Gymnasium patavinum diviene sempre
più una grande koinè, entro la quale si forma una larga parte del tes-
suto della cultura europea del ‘400 e ‘500. Michelet!14) con le sue pa-
gine poetiche e rivelatrici ha insistito sull’importanza che la cultura
giuridica possiede nel cammino della riforma e nell’elaborazione del-
le utopie del primo ‘500. Pensa all 'Alemania fondatrice insieme alle
città svizzere della critica giuridica e biblica, alla Inghilterra, VAnglia
(12) Cfr. A. OLIVIERI, La «Fusta dei matti» e il Trionfo di Camillo a Firenze nel
giugno 1514: i suoi riflessi a Venezia, «Studi veneziani», n.s.,XXII (1991), pp. 383-392.
(13) Acta graduum academicorum Gymnasii patavini ab anno 1461 adannum 1470,
p. 22.
(H) J. MICHELET, Renaissance et Reforme. Histoire de France au XVle siècle, pré-
face de C. Mettra, Paris 1982, pp. 232-233.
