10
SILVANO BORSARI
za indicazione della qualità, per Verona di azzurri, per Monza di sta-
metti azzurri e vermigli!8). Di qualità decisamente superiore erano i
panni fiorentini; non possiamo definirne con precisione i prezzi di
vendita all’ingrosso, ma le vendite al minuto mostrano chiaramente
come essi fossero, tra i panni italiani, i più cari. La prevalenza di pan-
ni di prezzo più modesto è ulteriormente confermata dalla notevole
quantità di panni grigi importati!9), molto probabilmente destinati
esclusivamente al mercato locale, come mostrano i dati relativi al com-
mercio al minuto.
Per i panni di provenienza estera, utilizzando anche i dati relativi
alle vendite al minuto, si presenta questa situazione: se si esclude un
contratto avente come oggetto la vendita di panni francesi — termi-
ne che può indicare provenienza da uno dei tanti centri di produzio-
ne esistenti nella Francia settentrionale — per il resto si tratta esclu-
sivamente di panni fiamminghi. I centri di produzione menzionati so-
no Courtrai — qui in un caso di vendita all’ingrosso si parla di panno
scamatino — Tournai, Malines, Bruxelles. Ciò mostra come l’isola di
Creta si inserisse nel circuito commerciale sviluppatosi colla istituzio-
ne da parte di Venezia delle galee di Fiandra: i panni fiamminghi,
giunti per questa via a Venezia, venivano riesportati a Creta, e in ge-
nere nei più importanti centri di traffico del Mediterraneo orientale,
zona in cui, in un periodo di espansione, l’industria tessile fiamminga
poté conquistare una notevole fetta di mercato!10).
(8) Le notizie relative all’importazione di panni a Venezia nei secoli XIII-XIV pre-
sentano una situazione identica a quella cretese: nella madrepatria sono importati pan-
ni francesi, di Bergamo, Bologna, Brescia, Como, Mantova, Milano, Monza, Verona,
Firenze, Prato (cioè assoluta prevalenza di panni prodotti in Vaipadana). V.H. Ho-
SHINO, L’arte della lana in Firenze nel basso medioevo, Firenze 1980, pp. 50,52.
(9) I panni grigi venduti all’ingrosso ammontano solo a 2 balle, 3 pezze e 344 brac-
cia (tab. I), mentre i dati relativi alle vendite al minuto ci presentano una situazione
ben diversa (v. tabb. IV e V). Ma questi dati si riferiscono esclusivamente a vendite a
termine; non possediamo i dati relativi alle vendite in contanti, per cui si potrebbe ri-
tenere che i grossisti pagassero immediatamente questi panni di prezzo modesto, men-
tre nelle vendite al dettaglio gli acquirenti, in genere persone di modesta condizione
economica, dovessero più spesso ricorrere ad una dilazione di pagamento.
(10) Negli anni che ci interessano i centri più importanti, in Fiandra, di produ-
zione di panni erano quelli della valle della Lys, Wervicq, Coutrai, Menin, Comines,
che producevano panni di qualità, e prezzo, inferiori rispetto a quelli prodotti nei cen-
tri precedentemente prevalenti, in particolare Bruxelles e Malines. Questa situazione
si riflette anche nella nostra documentazione, ed anche in quella relativa ai mercati spa-
