48
EGIDIO IVETIC
barcazione partecipava a tutte le operazioni di trasporto o pesca;
però, in quanto tale, fruiva del profitto maggiore. In base ai dati del
censimento del 1746, nel quale il numero delle imbarcazioni corri-
spondeva circa al numero dei paroni, poiché non si è registrato alcun
caso di proprietà sociale, meno di un terzo degli addetti alla pesca e
alla marineria, il 27,8% (42 su 151), risultava proprietario dei navigli,
pari ad un rapporto padrone-dipendente di uno a tre.
Il paròn era una figura ben distinta nel totale dei marineri e dei pe-
scatori e nel complesso della società. Possedere una barca significava
avere un capitale e spesso le attività venivano tramandate di padre in
figlio, da suocero a genero. Nel corso delle generazioni si erano costi-
tuite intere «dinastie» dedite alle attività marinare. Seguendo i dati dei
libri parrocchiali parentini del Settecento, si rileva la costante presen-
za delle grandi famiglie marinare, come i Monfalcon, gli Ugo, i Ge-
nova, i Vascotto, gli Albanese, gli Scocco, i Bonifazio, i Folin, i Pro-
vai, i Mauri, i Borrii55).
Studiando l'intensità dello scambio commerciale dell’Istria e del-
la Dalmazia con le coste marchigiane, Ancona e Senigallia in partico-
lare, lo storico croato Nikola Colak, nel completare i regesti maritti-
mi per la seconda metà del XVIII secolo, ha riscontrato, per Parenzo,
particolarmente attive le seguenti famiglie: i Callegari con cinque pa-
droni, gli Albanese con tre padroni, i Bonifazio con tre, i Vascotto con
tre, gli Zanetti con tre, i Parenzan con due, gli Sdutti con due, i Bor-
ri con uno, i Brescian con uno, i Conte con uno, i Genova con uno, i
Croatin con uno, i Mauri con uno, i Mazzato con uno, i Provai con
uno, i Rocchi con uno, i Rosa con uno, i De Rossi con uno, gli Staco-
vich con uno, gli Ugo con uno(56).
Assai variegata, per la complessità dei mestieri registrati nel 1775,
risultava la categoria che si potrebbe definire degli artigiani, dei com-
mercianti e degli addetti ai vari servizi, che rappresentava il 22,1%
delle famiglie e che, con le attività economiche promosse e diffuse,
contribuiva ad assegnare un carattere cittadino alla comunità paren-
(55) Hap, Fondo Porec (Fonso Parenzo), Liber Baptizatorum 1710-1734; 1734-
1745; 1745-1753; 1753-1765; 1766-1791; 1792-1804; Liber Defunctorum 1710-1733;
1733-1753;1753-1782; 1783-1807.
i56) N. Colak, Regesti marittimi croati nel Settecento. I parte. Navigazione
nell’Adriatico, Padova 1985, p. 633.
