86
EMMA BORTOLATO
L’Accademia comunque a poco a poco sembrava tralasciare i pas-
sati temi letterari. Nel luglio del 1874 però Andrea Cittadella Vigo-
darzere, in qualità di Presidente della Commissione Petrarchesca di
Padova, inviò all’istituto una sua lettera per la partecipazione alle ce-
lebrazioni del centenario di Petrarca a Padova. A rappresentare l’Ac-
cademia fu mandato il Prosdocimi, la cui presenza confermò i mai di-
menticati interessi dell’ateneo per la letteratura trecentesca!93).
Tuttavia da parte dei giovani membri si cominciò a guardare al
progresso della scienza e alla questione sociale, intesi come temi ac-
cademici.
Nella seduta ordinaria del 26 novembre 1874 venne letta da
Matteo Puppati!94), figlio di Lorenzo, un’interessante monografia
sulle spedizioni polari artiche. L’argomento geografico verteva sul-
le ricerche del passaggio Nord-Ovest e sugli ultimi viaggi nel Mar
Polare. Il giovane autore espose con parole chiare ed incisive l’im-
portanza ed i vantaggi che tali scoperte avrebbero recato alle scien-
ze ed alla navigazione. Per rafforzare la propria esposizione, riportò
alcune cifre statistiche e la possibile relazione che si poteva instau-
rare con il commercio. La lettura ottenne un buon successo per la
perizia con cui era stata condotta, tanto da venir menzionata nelle
gazzette della provincia!95).
I nuovi interessi scientifici diventarono ben presto una costante
delle sedute mensili. Infatti nella seduta del 25 maggio del 1875, ri-
cordata anche nella Gazzetta di Treviso!96), furono tenute due lettu-
re, poi date alle stampe. Una di queste, intitolata «Discorso sull’Astro-
nomia», poneva un piacevole confronto tra i tenui principi della scien-
za antica e le ingegnose investigazioni dei greci e le più sicure scoper-
te moderne fatte con l’ausilio di strumenti di precisione. L’altra lettu-
ra verteva invece su di un argomento medico-scientifico: si trattava di
una dettagliata relazione di un difficile caso clinico, che era stato ri-
solto con l’utilizzo di una cura sperimentale.
(93) B.C.C.F., C. n. 1, B3 Fase. 8, f. 91.
(94) M. Puppati fu eletto socio filoglotta il 12 Settembre 1873. Le sue conferenze
su temi geografici, spedizioni polari e scoperte africane, avevano sempre un grande
successo di pubblico. B.C.C.F., C. n. 1, B3 Fase. 1, f. 32; B3 Fase. 2, f. 92, B3 Fase. 5.
(95) B.C.C.F., C. n. 1,B3 Fase. 5.
(96) Gazzetta di Treviso, X (N. 159), Appendice.
