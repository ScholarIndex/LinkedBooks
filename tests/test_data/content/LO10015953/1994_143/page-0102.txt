GIACOMO ZANELLA E L'ITALIA LIBERALE
101
pubblico prima a Venezia e successivamente a Vicenza e a Padova!23).
Per la morte di Daniele Manin avvenuta a Parigi il 22 settembre e
passata sotto silenzio dai giornali austriaci, è il titolo della commossa
ode dedicata all’eroico difensore dell’indipendenza veneziana e vene-
ta all’annuncio della mesta notizia nel 1857 e pubblicata solo nel 1867.
Nel carme zanelliano l’annuncio di morte è bisbigliato dai colombi di
San Marco, è ripreso dai due mori di bronzo della torre dell’orologio;
ne parlano persino le ombre dei dogi, i santi o i patriarchi della basi-
lica; ne freme Venezia e l’Italia tutta arde al pensiero della riscossa. Il
ritornello martellante «Trema o stranieri» appare come un tamburo
di guerra che vuole scuotere i pigri e gli inermi!24).
L’ora della riscossa è sentita dal poeta con ansia inquieta:
«Non ponete l’amicizia nel vano scambio di auguri, che a questi tem-
pi sono le più volte un’atroce ironia»
scriveva lo Zanella all’inizio del ‘57 ad Eleonora Pasini e, alla fine
dell’anno successivo, all’illustre esule politico vicentino Valentino Pa-
sini, suo figlio, annunciava sconsolato:
«Vicenza sta, com’è stata molt’anni, per dirla alla dantesca»!25).
La guerra del 1859, che tante speranze aveva suscitato nei patrio-
ti vicentini, alcuni dei quali si erano arruolati nelle file di Garibal-
(2i) Lampertico, G. Zanella..., pp. 38-63. Cf. di G. Biasuz, Giacomo Zanella diret-
tore del Liceo, «Annuario del Liceo Tito Livio, 1948-1950», Padova 1950, pp. 73-9 e T.
MoTTERLE, Giacomo Zanella e Padova, “Atti e Memorie dell'Accademia Patavina...”,
voi. CIV (1991-1992), P.I.: Atti, pp. 43-49.
(24) G. Zanella, Poesie..., pp. 17-18. Vedi pure Id., Le poesie..., pp. 18-20.
!25) LAMPERTICO, G. Zanella..., p. 43. Ludovico (Schio, 1804-1870) e Valentino
Pasini (Schio, 1806 - Torino, 1864), furono fratelli e patrioti e si distinsero durante le
vicende politiche del 1848-49, il primo a Venezia durante l’assedio della città, il se-
condo a Vicenza dove partecipò al governo provvisorio. Dopo la caduta della città (10
giugno 1848) Valentino fu dal Manin inviato a Parigi per rappresentarvi la Repubbli-
ca di Venezia. Ludovico fu nominato senatore nel 1866 e successivamente ministro dei
lavori pubblici e vice-presidente del Senato. Geologo insigne, fondò a Venezia il R.
Istituto Veneto di scienze, lettere e arti. Valentino scrisse alcuni saggi di economia e
fu deputato per Bozzolo nelle legislature VII e Vili. Cfr, G.L. FONTANA, Alle origini
del movimento liberale nel Veneto: la formazione intellettuale e politica di Valentino
Pasini, in AA.W., «I ceti dirigenti in Italia in età moderna e contemporanea», Mila-
no, 1984, pp. 433-455.
