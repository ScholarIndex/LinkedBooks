NOTIZIE
201
di metà Ottocento, pp. 149-168, si muove fra arte ed artigianato, intorno alla vita ed
all’attività dello Schiff, autore di molte opere, in stile eclettico: argenti sacri (ebraici e
cristiani), suppellettili domestiche ed argenti da parata. Lungo e ricco il lavoro di SER-
GIO Galimberti, Clero e strutture ecclesiastiche in Istria tra Otto e Novecento (Costi-
tuenda diocesi di Fiume), pp. 169-249, che si aggiunge a quelli già pubblicati nel 1989
e nel ‘91 sulle diocesi di Parenzo-Pola e Veglia, rispettivamente. Qui, dopo una car-
rellata storico-ecclesiastica dall’XI secolo al primo dopoguerra (la diocesi di Fiume fu
eretta nel 1925), l’a. si sofferma sull’evoluzione quantitativa della popolazione e delle
parrocchie dei sei decanati, sul clero diocesano (numero, provenienza, percentuale ri-
spetto alla popolazione) e sui religiosi, uomini e donne; numerose tabelle riportano i
dati. Maria Linda Cammarata, Editoria triestina del '900, pp. 251-290, si occupa di
librai-editori, di editori ‘puri’ e di case editrici fondate o dirette da persone con altre
attività culturali, fornendone un elenco, aggiornato al 1989, e la bibliografia. MATTEO
FlLLINI, Ricordo di padre Bernardino Rizzi a venticinque anni dalla morte, pp. 291-337,
presenta la vita, gli studi, l’attività d’insegnamento, le opere, sacre e profane (con re-
lativo elenco) del musicista, frate minore conventuale, nato a Cherso nel 1892 e mor-
to a Rivoltella del Garda nel 1968. Nella sezione ‘Glottologia’ Roberto Fontanot,
Nuovo supplemento al Dizionario del dialetto triestino, pp. 341-393, pubblica una pic-
cola parte dei quasi seimila lemmi raccolti nella tesi di laurea. Mario Doria, Etimi di
toponimi rovignesi, pp. 397-406, ne riporta ventitré, mentre Maria Rosaria Cera-
SUOLO Pertusi, Storie di parole istriane e dalmatiche, pp. 407-414, si occupa di tre pa-
role. Nel ‘Notiziario archeologico’ Franca Maselli Scotti, La necropoli altomedie-
vale di San Michele di Muggia, pp. 417-424, descrive una trentina di tombe dei secoli
VII-VIII. Seguono le recensioni, la rassegna bibliografica e la sezione ‘In memoriam’,
dove LUIGI Parentin ricorda Mons. Giovanni Fabro (p. 467), membro della Società
ed autore di una monografia su Dignano (Istria); BRUNO Maier parla di Letizia Svevo
Fonda Savio (pp. 469-471), vissuta fra il 1896 ed il 1993, autrice di uno scritto rievo-
cativo del padre Italo; infine Edda Serra scrive di Lina Galli (pp. 473-475), scrittrice
e poetessa istriana. [F.D.V.] *
* La rivista slovena «Annales - Annali del Litorale capodistriano e delle regioni
vicine», nata nel 1991, contiene contributi attinenti a varie discipline umanistiche e
scientifiche, in cui non poco rilievo viene dedicato agli studi di carattere storico ri-
guardanti la regione istriana nell’età medioevale e moderna. L’edizione, presentata in
forma bilingue slovena ed italiana, con saggi scritti in sloveno, italiano e croato, esce
a Capodistria una volta all’anno e vanta la collaborazione di numerosi studiosi di di-
versa nazionalità.
Tra i lavori presentati nel primo volume, risalente al 1991, va annoverato quello
di S. ZlTKO, Il documento del Placito di Risano - dilemmi e controversie nella storiogra-
fia locale e straniera (pp. 59-68), in cui l’autore si sofferma sui commenti e sulle edi-
zioni di una delle più famose fonti medioevali istriane, che testimonia il periodo di
transizione, nella regione, dal sistema amministrativo e politico bizantino a quello
franco; D. Darovec in Forme di assicurazione nell’lstria settentrionale al tempo della
Repubblica di Venezia (pp. 69-80), dopo aver tratteggiato l’evoluzione generale dell’as-
sicurazione medioevale, evidenzia le forme di copertura assicurativa presenti in Istria
nel Tre-Quattrocento, riscontrando l’assenza di quella marittima; della figura
