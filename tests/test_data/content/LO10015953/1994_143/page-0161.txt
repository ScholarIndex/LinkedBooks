160
NOTE E DOCUMENTI
diti per i riflessi da me accennati parlando del commercio, nel quale si mostra ve-
ramente eccessiva l’avidità, l’artifizio e direi quasi l’insidia degli Olandesi.
Col Re Augusto tratta la Danimarca con molta maggiore cordialità e minor
riguardo che col re di Prussia; il primo più lontano e più debole non gli arreca al-
cuna gelosia, bisognoso più tosto d’appoggio, massime doppo che ha sulle brac-
cia il peso che è noto, Il secondo, vicino, più forte e quasi sempre armato o per se
stesso o per altri, avvezzo pure a fare il proprio interesse senza riguardi agli im-
pegni coll’amico, resta coltivato dal re danese con attenzione bensì, ma con pari
avedutezza e gelosia. Da questa non va essente anco l’elettore d’Hannover, non
solo per la ragion del confine, ma per la parzialità ancora che molto spesso si è
scoperta a favore della Svezia. Li riguardi politici han tenuto per l’adietro in di-
visione il re danese dal duca d’Olstein, li di cui stati son situati tra quelli d’Han-
nover e della Zelanda. Ora però il reciproco interesse vi ha introdotta una assai
buona corrispondenza. La nobiltà dell’Olstein quando si trovava soverchiamen-
te agravata dal Re ricorreva al Duca, e aggravata dal Duca faceva i suoi ricorsi al
Re; ora accordati i due sovrani nel pensiero e nel bisogno di imponere gravezze
alla nobiltà, non ostante gli antichi suoi privileggi, più non trova riparo e ultima-
mente, avendo il duca riscossi di questa ragione seicentomilla scudi, ne ha man-
data ultimamente la metta al Re per la sua contingente porzione.
E molto lodevole nella Maestà sua l’alienazione dal por mano nel sangue dei
suoi sudditi e il costume di spedire con brevità le contese forensi. Quanto al pri-
mo, la pena ordinaria anche in casi di sospetto di fedeltà si è l’allontanarli dalla
corte. Quanto al secondo, vi è il Gran Tribunale, intitolato l’Alta Giustizia, che
s’apre il primo giorno di Quaresima sino a Pasqua.
Vi siede almeno il primo giorno la Maestà Sua con tutte le insegne e tutta la
pompa regale, introducendosi all’ora a bello studio una di quelle cause che por-
tar possono più piacere che tedio; gli assistenti sono il Grande Ammiraglio, il qua-
le ora è fratello naturale del Re e un numero preciso di consiglieri nominati dalla
Maestà Sua, contradistinti in questo caso d’una veste rossa senza stola, ma che per
altro assai s’aprossima all’uso di questa parte.
Fra tante applicazioni non trascura il re li propri divertimenti, anzi rimune-
ra chi li coltiva e nasconde; fresco è l’essempio di monsieur Orchstat, cui l’età non
concedeva esperienza negli affari del regno. Scopertasi gravida una damigella di
corte riguardata prima con occhio d’amore dal Re, bramava la prudenza del Mo-
narca rendere sopra ciò intieramente calmate le gelosie e i trasporti della Regina.
Vi prestò il proprio nome l’Orchstat, addossò a se stesso la colpa, offerì e diede
effettivamente la mano al riparo e ciò servì di merito sufficiente per la carica di
Consigliere privato di Guerra, che li fu dal Re conferita.
Vive la corte con molta grandiosità le cariche, sono non pocche e sono ri-
guardevoli, ma quella sopra tutte auttorevole, di Gran Cencelliere, fu dal Re pre-
sente per riguardi politici abbolita.
Quando il Monarca ascende ai trono, tocca al Gran Cancelliere l’onore di in-
coronarlo, ma il Regnante, sdegnando di ricevere da un suo suddito la corona, la
pose in cappo di propria mano.
Due sono gli ordini de’ cavalieri, de’ quali è capo il Re di Danimarca.
Il primo è più considerabile è quello dell’elefante chiamato il Cordon blo,
