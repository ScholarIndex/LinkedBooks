168
RECENSIONI
Capisestiere. Ha così individuato nel capitolare quattrocentesco della magi-
stratura, il quale costituisce la seconda parte del capitolare dei Signori di not-
te al civil, che nel Cinquecento ne assorbì le competenze, le parti scritte dal
Salvatico, alcune in cancelleresca “accurata e posata che col procedere della
trascrizione si va facendo sempre più controllata e calligrafica” (p. 83), altre
in littera antiqua molto simile a quella del Chigiano. Grazie al capitolare è
possibile seguire per circa un trentennio l’evoluzione della scrittura di Mi-
chele Salvatico, al quale va ascritto il merito di aver introdotto l’antiqua nel-
le consuetudini scrittorie della cancelleria veneziana. Confrontando poi la
decorazione miniata del codice Chigiano, a cappio intrecciato, con altri ma-
noscritti di ambiente umanistico, la Barile ricostruisce l’attività di Andrea
Contrario a Venezia e a Napoli e la ragnatela di legami con la cerchia di Fran-
cesco Barbaro nella città lagunare e con la corte aragonese nella città vesu-
viana. Per l’identità di rapporti culturali e di percorsi biografici e professio-
nali che si riscontra tra Michele Salvatico e Michael Germanicus, librarius di
Francesco Barbaro, pare accettabile l’ipotesi che i due personaggi siano in ef-
fetti la stessa persona: lo dimostrerebbero anche alcuni tratti caratteristici
della grafia dei due copisti. Ricongiungendo quindi le tre figure, finora di-
stinte, del monaco benedettino, del notaio dei Capisestiere e copista del Chi-
giano e del copista e bibliotecario Michele Germanico, si potrebbe tracciare
la biografia del Salvatico per oltre mezzo secolo, dall’adolescenza, quando av-
venne l’incontro con Guarino e con il Barbaro, fino alla senilità trascorsa nel
monastero di Praglia.
Due codici di proprietà di Andrea Contrario, dati in pegno a Michele
Salvatico e da quest’ultimo lasciati al cenobio di Praglia, sono stati identifi-
cati e descritti da Lavinia Prosdocimi (Codici di Andrea Contrario nel testa-
mento di Michele Salvatico, p. 27-52): sono il ms. 783 (Topica Aristotelis) e il
ms. 994 (Apologia pauperum di s. Bonaventura) della Biblioteca Universita-
ria di Padova. La precisazione puntuale della tradizione dei due testi deter-
mina conseguenze di peso rilevante sulla conoscenza deU’aristotelismo pa-
dovano e sulla circolazione delle idee e dei libri nel mondo umanistico.
Inoltre l’identificazione della scrittura del Contrario in alcuni marginalia
dei due codici ha permesso di attribuirgli tutta una serie di interventi in altri
manoscritti, alcuni già noti, altri non ancora riconosciuti, e di evidenziare con
abbondante documentazione paleografica i suoi rapporti culturali con Filip-
po da Rimini, che fu cancelliere del patriarca di Venezia, Maffeo Gerardo,
con Battista da Cingoli e Battista da Fregona. Una ricognizione su altri codi-
ci di proprietà di Andrea Contrario consente alla Prosdocimi di far emerge-
re dall’ombra i suoi numerosi collegamenti con altri umanisti e il suo spesso-
re culturale.
Completano il volume Vindice dei nomi di persona e luogo (p. 105-110),
Vindice dei manosaitti e dei documenti d’archivio (p. 110-113), curati da Eli-
sabetta Barile, e Vindice delle tavole (p.115-116), che molto opportunamen-
te confermano i ragionamenti paleografici e codicologici.
