18
SILVANO BORSARI
prodotta nell’isola: infatti nella maggior parte dei contratti il vendito-
re è un prete, Marco Donçorçi, di cui si può ritenere che ricavasse la
vallonea dalle terre di cui aveva il godimento. Ma soprattutto la pro-
duzione a Creta di questa sostanza è testimoniata da un documento
del 19 luglio 1374: Pietro Pasqualigo de Venedis, nunc Candide com-
morans, che ha in fitto totum archiepiscopatum Cretensem, fa quietan-
za a Marco de Medio hab. Candide per ip. 100, pro affictu loci de υα-
lanea archiepiscopatus predicti, positi in Messarea subtus Castrum No-
vum{45).
Accanto ad acquisti massicci, vi sono anche acquisti di quantità
modeste. In 5 casi viene acquistato lino per libbre tra 40 e 56; se si
escludono due acquisti di 100 e 200 misure, in tutti gli altri casi si com-
pra vallonea in quantità tra le 8 e le 66 misure; l’acquisto più massic-
cio di seta è di lb. 10 once 8, tutti elementi che fanno pensare all’esi-
stenza di una attività tessile a livello artigianale, se non familiare. In
particolare, massiccia è la presenza di ebrei tra gli acquirenti di seta e
di vallonea, e di greci, uomini e donne, tra i compratori di modeste
quantità di lino: testimonianza evidente dell’esistenza di una attività
tessile di tipo artigianale, per gli ebrei di quella caratteristica della se-
ta. Nulla ci riporta invece alla produzione di panni di lana. Certo un
argomento ex silentio ha un valore limitato; ma questo silenzio su una
materia prima destinata alla produzione dei panni, in un contesto di
molte centinaia di documenti, fa pensare ad una attività domestica,
ove si filava e si tesseva la lana prodotta dai propri animali, pecore o
anche capre.
Silvano Borsari
(45) Fol. 419r. Si osservi inoltre che la grana di cui al documento dell’8 maggio
1374 citato nella nota precedente, doveva essere «grana cretensis bona et mercadan-
tis».
