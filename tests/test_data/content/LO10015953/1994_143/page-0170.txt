RECENSIONI
169
Ognuno dei saggi e l’intero volume nel suo complesso conseguono ri-
sultati rilevanti e si segnalano per il rigore metodologico, per l’abilità di for-
mulare ipotesi e di verificarle scientificamente. L’analisi paleografica e codi-
cologica, l’indagine archivistica e bibliografica sono articolate e approfondi-
te e denotano la capacità e il bagaglio erudito delle autrici.
Giorgetta Bonfiglio Dosio
Edward Muir, Mad Blood stirring. Vendetta and factions in Friuli during the
Renaissance, The Johns Hopkins University Press, Baltimore and Lon-
don, 1993, pp. 390+XXX.
L’elemento centrale di questo lavoro di Edward Muir è rappresentato
dalla narrazione del famoso tumulto udinese del giovedì grasso (27 febbraio)
del 1511: ma l’esame vero e proprio dell’avvenimento è preceduto da alcu-
ni capitoli che trattano della complessa struttura politico-amministrativa del
Friuli sotto il dominio veneziano, dello stile di governo della Serenissima,
dei rapporti del luogotenente con le forze locali e della formazione e suc-
cessivo sviluppo delle fazioni legate alle due grandi famiglie Savorgnan e
Della Torre.
Alcune pagine sono dedicate alla figura di Antonio Savorgnan, alla sua
formazione, alla sua azione politica e alla sua tragica morte. Infine le lotte fra
Strumieri e Zamberlani, manovrate rispettivamente dai Della Torre e dai Sa-
vorgnan, vengono giustamente inquadrate nel turbolento periodo che prece-
dette e seguì la guerra della lega di Cambrai.
Ma l’aspetto più interessante del volume del Muir è dato dal fatto che
non solo il tumulto del 1511, ma tutto l’insieme degli scontri e delle rappre-
saglie verificatosi prima e dopo di esso,, viene visto e studiato nel complesso
dei costumi feudali, basato sul culto della vendetta come mezzo per farsi giu-
stizia. Anche il terrificante uso degli animali, in particolari cani e maiali, nel
compimento dell’azione vendicativa viene messo in relazione con tutto un si-
stema di significati simbolici, incentrato sull’esercizio della caccia, presente
nella società feudale e in quelle, come la friulana, a feudalesimo ritardato.
Muir istituisce una serie di confronti tra quanto praticato in Friuli pri-
ma, durante e dopo i fatti del 1511, e quello che avveniva in Italia e in altre
parti d’Europa, utilizzando, nell’interpretazione dei fatti, criteri e metodi
dell’antropologia culturale. Entrano così nelle comparazioni anche le usanze
di altri Paesi come, ad esempio, la Corsica, l’Albania e la Scozia.
Di fronte alla pratica della vendetta, sentita come un obbligo ed un pun-
to d’onore, Venezia non riuscì per oltre un secolo a far valere in Friuli il prin-
cipio che il diritto di punire apparteneva allo Stato. Solo nella seconda metà
del Cinquecento, con l’affievolirsi e la successiva scomparsa delle fazioni,
