RECENSIONI
177
In conclusione a questa sezione prima dedicata al polesano è collocata
una documentata genealogia delle famiglie Sichirollo, curata da Antonio Bu-
dri, che, insieme ad altri scritti di natura bio-bibliografica realizzati da Isa-
bella Ledda e collocati in appendice, finisce per costituire un apparato di uti-
lissime informazioni.
Il desiderio di presentare un quadro il più possibile ricco delle vicende di
carattere economico, culturale e sociale del Polesine di fine XIX secolo ani-
ma la seconda sezione del volume e colloca l’ex ubertoso granaio nell’intrec-
cio più ampio dei problemi nazionali. Sicché, opportunamente, apre la se-
zione il saggio di Giovanni Zalin, Problematiche economiche e sociali delle ter-
re polesane tra “La boje” e la grande guerra (1884-1915), in cui, al di là della
ricostruzione puntuale di un periodo così cruciale per la storia polesana, si
coglie in ogni passo lo sforzo di portare queste lande di povertà, ma anche di
lavoro, al livello, non più di “isola”, ma di aree emblematiche, ricche di luci
ed ombre, ed indicative di tutta un’epoca della vita nazionale.
La società polesana risulta ulteriormente delineata grazie a contributi
quale quello di Luigi Contegiacomo, interessante profilo di una classe diri-
gente spesso trascurata, ma di grande preparazione ed impegno quale fu la
cosiddetta Destra liberale nelle sue figure più eminenti, quali Alessandro Ca-
salini, Giuseppe Marchiori, Ugo Maneo e Vittorio Pelà. Oppure, per merito
di Anna Botti, che ricostruisce le vicende di una famiglia di imprenditori agri-
coli, i Bellini di Trecenta.
Aspetti di storia delle idee sono affrontati da Valentino Zaghi, il quale,
occupandosi del pensiero socialista polesano e veneto, specificamente svi-
luppa il tema delle matrici anticlericali, anarchiche e solidariste del primo so-
cialismo. Un fatto così rilevante per l’economia polesana e italiana, quale fu
quello dell’emigrazione, è ricostruito da Pier Luigi Bagatin attraverso gli
scritti del pubblicista di Lendinara Adolfo Rossi, del quale sono pubblicati
anche due interessanti articoli.
Per alcuni spunti, ad esempio nelle problematiche e nella metodologia, si
presentano parallelamente i lavori di Luigi Lugaresi e di Lorella Furini, de-
dicati, rispettivamente, alla casa degli esposti il primo e all’opera di Nicola
Badaloni il secondo. Il saggio del Lugaresi, in realtà, offre uno squarcio ric-
co di dati ed informazioni sul problema dell’infanzia abbandonata, ma non
solo, venendo a toccare aspetti educativi, di politica sociale, di costume e di
demografia, nello sfondo di una grave situazione economica. L’opera del me-
dico Badaloni è parimenti, per l’Autrice, un ottimo punto di partenza per os-
servare la diffusione (con ampio apparato di dati) di malattie che fecero la
storia di molte regioni italiane, quali la pellagra e la malaria, e che furono
combattute con grande slancio e competenza dal polesano.
Il volume si chiude con le conclusioni di Gianpaolo Romanato, precedu-
te da tre studi che avevano toccato aspetti non secondari della cultura pole-
