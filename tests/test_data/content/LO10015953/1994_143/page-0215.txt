214
ARISTIDE DANI
trare nella sua confidenza. Io sono uno di costoro. E mi si vorrà per-
donare, se affido la mia testimonianza ad un ricordo personale. E
l’unico modo, per me, di renderla vera.
Erano gli anni settanta e io mi venivo leopardianamente isolando
da quella società che mi era stata prodiga di tanto male.
Mantese accentuò allora le sue abituali delicatezze e premure di
amico. Non entrò mai nell’argomento doloroso che mi era stato e mi
era causa di tanta pena, non si provò in espressioni confortatorie.
Quotidianamente, per anni, mi telefonò tutte le sere, mettendomi
a parte delle leccornie, di cui veniva in possesso nel suo appassionato
infaticabile lavoro di scavo degli archivi, e sollecitando da me osser-
vazioni e giudizi sui materiali che mi comunicava e sulle tematiche che
mi proponeva.
In tal modo tenne desto il mio interesse per le cose che avevo ama-
to e che ora mi rifiutavo di continuare a coltivare.
Nel corso di quelle lunghissime telefonate mi trascinava in progetti
di lavoro, che non si sono poi realizzati, ma che hanno avuto il pote-
re di farmi sognare e di tenermi ancorato a prospettive vitali: ad esem-
pio, il rifacimento del primo volume delle Memorie storiche della
Chiesa Vicentina, per aggiornarlo alle nuove importanti acquisizioni,
specie delle scienze ausiliarie, ma anche della critica storica; e la pro-
secuzione, per i secc. XVII-XIX, degl’importantissimi Contributi alla
storia dell’arte vicentina nei secc. XV e XVI dell’indimenticato comu-
ne amico Giangiorgio Zorzi.
Se negli anni successivi, e sia pure saltuariamente, ho fatto qual-
cosa di buono nel campo degli studi; se non mi sono definitivamente
isolato dal consorzio degli uomini, lo devo a Lui, alla sua sapienza e
delicatezza d’animo.
Dal 18 ottobre 1992 Giovanni Mantese non è più con noi. Lo scor-
rere del tempo s’incarica di evidenziare quanto siamo, umanamente e
culturalmente, più poveri da quando Egli ci ha lasciati.
Aristide Dani
