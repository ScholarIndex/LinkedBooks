132
NOTE E DOCUMENTI
settembre 1462(8) compare in qualità di vice rector «universitatis arti-
starum», ed il 25 settembre 1462(9) accanto ad alcuni dei dottori, che
comparvero al suo doctoratus in qualità di promotori, per esempio
Matheolus da Perugia, Stefano de’ Dottori e Sigismondo Polcastro.
Biograficamente importante appare questa evoluzione del «doc-
tor» affiancato ai suoi promotori e con funzioni di vice «rector» o pro-
motore lui stesso. Gli Acta permettono quindi non solo di ricostruire
l’ambiente culturale del «doctoratus», ma offrono anche gli elementi
per ricostruire la vita del «doctor» presso il Collegio prescelto prima
della sua partenza dall’Università. La funzione che Γexamen offre al
doctor» si avvera pienamente già nel percorso di promotore della ri-
cerca quando il doctoratus si è compiuto.
Gli Acta, ed in particolare gli Acta che scorrono fra il 1461 e il
1470, svelano un vocabolario ormai maggiormente complesso per de-
scrivere l’«examen» e la nomina del «doctor»; e questo vocabolario
tradisce i numerosi cambiamenti che stanno avvenendo all’interno
dell’«ordo» o sistema dell’Università di Padova. Questo vocabolario
si trasforma in altrettanti problemi che si possono organicamente enu-
cleare per imo studio articolato del Gymnasium patavinum dopo il
1461: l’importanza del ruolo di promotore.
I promotori si presentano suddivisi in gruppi organici che si man-
tengono costanti per un periodo determinato. La loro identità e bio-
grafia non va perduta fra gli elementi degli Acta·, sono i promotori ad
accentuare il carattere funzionale dell’«examen», e cioè la funzione
culturale e morale dell 'examen fino all’«hora», nella quale il «doctor»
viene «licenciatus».
I promotori posseggono pure un ruolo sociale all’interno dei sin-
goli Collegi: offrono la possibilità allo studente povero di raggiunge-
re il grado di «doctor». La ricerca storica ha poco indagato questo im-
portante ruolo dei promotori, prima dell’«esame», il loro rapporto
con il candidato, la possibile comunanza di idee e di consigli che po-
teva svolgersi. Essi pertanto si profilano all’attenzione dello studioso
del Gymnasium patavinum come un «ordo» insolitamente attivo, il
quale cadenza l’attività degli Acta. «Ordo» importante, entro il quale
non mancano rappresentanti della nobiltà di Padova come una co-
stante nei decenni del secondo ‘400.
(s) Acta graduum academicorum Gymnasii patavini ab anno 1461 ad annum 1470,
pp. 62-63.
(9) Acta graduum academicorum Gymnasii patavini ab anno 1461 ad annum 1470,
p. 64.
