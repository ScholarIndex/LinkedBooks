NOBILI, CITTADINI, POPOLANI A PARENZO NEL SECONDO SETTECENTO 49
tina(57). Lo Status Animarum è l’unica fonte, finora, che con insolita
precisione ha indicato tutte le professioni che tale categoria poteva
vantare nel secondo Settecento(58). Seguendo quindi il mestiere del
capofamiglia indicato nella fonte, sono state rilevate le seguenti atti-
vità: calegaro (calzolaio) (29 addetti), beccaro (macellaio) (7), botta-
ro (bottaio) (5), squeraiolo (5), fabbro (4), marangon (falegname) (4),
facchino (3), mercante (3), muraro (muratore) (3), bottegaro (2), co-
mandador (fante pubblico) (2), proto di squero (proprietario del can-
tiere) (2), carrador (carrettiere) (2), schioppetaro (armatolo) (2), tes-
saro (tessitore) (1), verier (vetraio) (1), barbiere (1), parrucchiere (1),
caffettiere (1), sarto (1), tagliapietra (scalpellino) (1). Nei registri par-
rocchiali delle nascite di Parenzo spesso era indicata la professione del
padre del bambino battezzato, cosicché è stato possibile rilevare la
presenza di altri mestieri, non indicati nello Status Animarum, ma co-
munque presenti nella cittadina anche oltre la metà del Settecento.
Così, ad esempio, si registra un luganegher (salumiere), un seller (sel-
laio), un zavatter (ciabattino), un pittore, un fornaio, un chirurgo; la
competenza di quest’ultimo non era quella del medico fisico laureato
Í57) Ad eccezione dell’esauriente analisi sui contrasti sociali presenti a Pirano
nell’età moderna di M. PahOR, Socijalni boji v obcini Piran od XV. do XVIII. stoletja
(Latte sociali nel comune di Pirano dal XV al XVIII secolo), Lubiana 1972, pp. 175-
214, che però maggiormente si concentra sul periodo 1578-1614 e solo in parte sul
XVIII secolo, mancano per il resto dell’Istria veneta settecentesca studi approfonditi
sulle strutture e dinamiche sociali ed economiche nei centri urbani e rurali. A livello
generale può essere indicativo il lavoro di M. BertoSa, Drustvene strukture u Istri 16.-
18. stoljeca (Le strutture sociali nell’Istria del XVI-XVIIl secolo), in Drustveni razvoj u
Hrvarskoj (Lo sviluppo sociale in Croazia), Zagabria 1981, pp. 127 -152. Puramente de-
scrittivo e statistico, ma per i primi anni dell’Ottocento I. ËRCEG, Struktura stanovnist-
va i niegova socijalno-ekonomska osnova u bivsoj mletackoj Istri (1803) (La struttura
della popolazione e la sua base socio-economica nell’ex Istria veneta - 1803) «Acta Hi-
storico-Oeconomica Jugoslaviae» (= «AHOI»), IX, 1982, pp. 29-52. Per confrontare
gli ambienti sociali delle varie cittadine istriane, sempre valida rimane l’opera di B. Be-
nussi, Storia documentata diRovigno, Trieste-Rovigno 1978.
(5S) Oltre ai già citati studi di Camillo De Franceschi sul Consiglio nobile di Pa-
renzo, la Loggia civica, i restauri del Palazzo del Podestà, che riguardano prevalente-
mente il ceto dei «notabili», e alle poche pagine dedicate dal Benussi nella sopra ri-
portata sintesi storica dell’età medioevale e moderna a Parenzo, dove le informazioni
sulla società e la popolazione sono state tratte dalle Anagrafi Venete del 1771-1775,
nonché la breve sintesi di E. IVETIC, La società parentina del secondo Settecento, «La
Ricerca-Bollettino del Centro di Ricerche storiche di Rovigno», 3 (1992), pp. 21-23,
non sono stati rilevati altri riferimenti alla struttura sociale della classe popolare del
centro istriano nel Settecento.
