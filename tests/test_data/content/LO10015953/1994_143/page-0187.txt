186
NOTIZIE
tevano modelli e itinerari evolutivi propri delle città maggiori. Vale la pena di aggiunge-
re, a questo riguardo, che, se l’universo di Venezia fu il quadro di riferimento prioritario
— in ovvia correlazione con i legami di subordinazione istituzionale —, tuttavia la fe-
deltà al modello e alle autorità reaitine non impedì che si formassero tradizioni giuridi-
che autonome e soprattutto che emergessero dinamiche di potere anche sganciate
dall’influenza diretta della capitale, secondo linee di sviluppo in qualche misura analo-
ghe a quelle manifestatesi nell’ambito del dominio regionale tra città dominante e città
di terraferma.
Dopo che si sia letto questo volume, non si può non chiedersi se il caso di Chiog-
gia debba riassumersi nella nozione di centro minore o di quasi-città, cioè nella no-
zione che è stata elaborata a designare sedi di rilievo economico e demografico e tut-
tavia mancanti del requisito più tipico della città italiana, per il fatto di essere incardi-
nate per così dire da sempre nelle strutture territoriali di un comune urbano. L’auto-
re, da parte sua, non mostra incertezze in proposito, anche se non affronta esplicita-
mente il quesito. Non dubita infatti della dimensione pienamente cittadina del suo og-
getto di studio, come si avverte fin dal primo capitolo, nel quale le situazioni di con-
testo materiale vengono ordinate sotto le voci di città e di territorio. Sulla base dei da-
ti proposti, sembra difficile non sottoscrivere il suo giudizio. [SILVANA COLLODO]
* Sulla base dei dati emersi dal recente rinvenimento, avvenuto a Verona, in via
Redentore, dei resti di una terza porta monumentale di età romana, del tutto simile al-
le altre due già note, e soprattutto di una grande lastra, recante i nomi dell’imperato-
re Claudio, di Messalina e, molto probabilmente, di Germanico, attribuibile per gli
elementi della titolatura al 44 d.C., G. CAVALIERI MANASSE, L’imperatore Claudio a Ve-
rona,, in «Epigraphica», LIV, 1992, pp. 9-41, propone nuovi importanti elementi per
la storia e l’urbanistica di Verona romana. La lastra, infatti, doveva essere inserita in
un attico, posto a coronamento della nuova facciata della porta e destinato ad ospita-
re le statue dei personaggi menzionati dall’iscrizione. Allo stesso contesto appartiene,
secondo l’A., pure l’iscrizione CIL, V, 3326 = ILS, 204, menzionante anch’essa l’im-
peratore Claudio e rinvenuta nel secolo scorso nelle immediate vicinanze. Si tratta in-
fatti dell’elemento centrale di una lunga base, che ospitava una serie di cinque statue
di bronzo raffiguranti Claudio e altri personaggi della sua famiglia e che era anch’es-
sa inserita nelle strutture della porta. Di conseguenza la porta rinvenuta in via Reden-
tore, con le sue nuove facciate, esaltava il legame che univa la città di Verona all’im-
peratore Claudio e agli altri membri della dinastia Giulio-Claudia. La data del 44 d.C.,
cui riportano entrambe le iscrizioni, viene dall’A. posta in relazione con il viaggio di
ritorno dell’imperatore dalla Britannia: Claudio, quindi, sarebbe rientrato in Italia at-
traverso la vai Venosta e la valle dell’Adige e avrebbe visitato Verona, che in quegli an-
ni viveva un momento di intenso rinnovamento edilizio. E forse, ipotizza ΓΑ., l’ac-
quisizione del titolo onorifico di colonia, che già F. Sartori, Colonia Augusta Verona
Nova Gallieniana, in «Athenaeum», n.s., XLII, 1964, pp. 371-372, aveva con cautela
attribuito all’età claudioneroniana, potrebbe essere posta in relazione con questo sog-
giorno. Nella medesima rivista, alle pp. 269-279, C. Bassi pubblica II manoscritto epi-
grafico di Gian Battista Sardagna, una silloge finora inedita, che oltre a iscrizioni di età
medievale e rinascimentale, presenta anche sette iscrizioni di età romana, già pubbli-
cate in CIL, V e in Inscr. It., X, 5, rinvenute nella zona di Riva del Garda, oggi in pro-
