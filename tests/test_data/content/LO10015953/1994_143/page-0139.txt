138
NOTE E DOCUMENTI
preoccupati della riforma del clero. Fra questi intellettuali non man-
ca Sebastiano Ragona. Utile per comprendere la trama degli Acta il
consolidarsi graduale di queste aree nelle quali si intravedono i per-
corsi della Riforma. Stephanus Tetzel e Ioannes Pirkaymer ne sono
importanti rappresentanti, con i loro collegamenti padovani e vicen-
tini. La loro biografia collegata intensamente alla storia del Gymna-
sium patavinum documenta non solo l’importante ruolo degli studenti
di Francoforte, di Norimberga, di Augusta, all’interno della cultura
padovana e veneziana, ma pone in rilievo la sottile linea di comunica-
zione, che lega la figura di Stephanus Tetzel e la figura di Ioannes
Pirkaymer al movimento riformatore vicentino del secondo ‘400, a Se-
bastiano Ragona, a Gaetano Thiene, alla famiglia Da Porto, cioè a
quei componenti della nobiltà di Vicenza, ove più acuto si accende il
dibattito sull’«Ecclesia virginea». A formare questo reticolo di colle-
gamenti il «doctoratus» contribuisce con la dinamica dei «testes», dei
«promotores» e dei «compromotores».
Questa dinamica che cadenza Y avvenimento del «doctoratus»
non va relegata nelle pagine della scrittura cancelleresca o notarile,
quasi a segnalare un semplice dato nel percorso biografico degli in-
tellettuali europei, che affondano le loro prospettive culturali nel
Gymnasium patavinum. Quel dato, accompagnato dalla data,
dall’«hora», dalla sede del dibattito, dall’intero quadro istituzionale
dei Collegi si trasforma in un poderoso avvenimento biografico, dal
quale si muove l’itinerario del «doctor». Questo avvenimento occor-
re narrarlo nella sua complessità. Gli Acta sono ricolmi di questi av-
venimenti, con i quali è possibile descrivere compiutamente la storia
del Rinascimento e della Riforma.
Maurice Crubellier in un dotto saggio dedicato all’avvenimento
suggerisce di considerarlo!22) attraverso tutti gli aspetti, che ne crea-
no libertà e «creatività». Nell’analoga prospettiva occorre collocare
gli Acta. Essi formano un quadro complesso della storia degli intel-
lettuali; perché essi fanno parte significativa delle fonti per la storia
degli intellettuali. Nel loro formulario pure l’«examen privatum»
equivale ad un duello fra cavalieri attorno ad un «sacro» libro: da que-
sto duello dipendono il colore e il significato del titolo di «doctor».
Simili ad un affresco del secondo ‘400 essi dischiudono agli occhi del
(22) M. CRUBELLIER, L'«événement» nella storia sodale, in La storia sodale. Fonti
e metodi, edizione italiana a cura di F. De Vecchis e F. Mignella Calvosa, Firenze
1975, pp. 46-55.
