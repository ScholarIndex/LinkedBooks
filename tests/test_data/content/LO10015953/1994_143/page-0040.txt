NOBILI, CITTADINI, POPOLANI A PARENZO NEL SECONDO SETTECENTO 39
biltà di Parenzo in risarcimento dei feudi perduti a Creta(30).
Dallo studio delle singole famiglie trapela spesso una storia fatta di
migrazioni, spostamenti più o meno voluti, di dispersione dei nuclei
famigliari originari nei diversi luoghi della Serenissima, ma anche di
definitive scelte di residenza. Le vicende famigliari possono intrecciar-
si con quelle di una comunità più vasta, possono diventare indicatori
di una tendenza più generalizzata. Prendiamo come esempio gli Al-
bertini di Parenzo. C’è una memoria del 1778 scritta dal domenicano
parentino Giorgio Albertini ed è uno studio sull’origine della sua fa-
miglia notabile!31), non a caso prodotto negli anni in cui l’aristocrazia
parentina con sempre maggiore curiosità guardava alle proprie radici.
Gli Albertini, nello Status Animarum del 1775, risultavano iscritti co-
me cittadini di diritto. Il capo famiglia era Antonio (79 anni), figlio di
Nazario; convivevano con lui la figlia più vecchia Anna Maria (41 an-
ni), non coniugata, il secondogenito Francesco (40 anni) con la nuora
Maddalena Mainetti (32 anni) (avranno un figlio, Antonio, nel 1776,
futuro giurista eminente e poeta tragico), ed il figlio più giovane Be-
nedetto (38 anni), canonico d.ella Cattedrale; con essi viveva inoltre la
sorella della nuora, Elena Mainetti (28 anni), non coniugata.
Gli Albertini, un tempo famiglia nobile di origine fiorentina, pro-
venivano da Capodistria: il padre di Antonio, Nazario, visse a Capo-
distria (1658-1700) e fu eccellente grammatico e «scrivano de’ sali»;
dei quattro figli che ebbe, Alberto (nato nel 1682), Canziano (?), Fran-
cesco (nato nel 1694) e Antonio (nato nel 1697), il primo prese dimora
a Vicenza, dove prestò servizio in qualità di «speciale, chirurgo e me-
dico fisico», il secondo andò a vivere a Gorizia, dove continuò la sua
discendenza sempre come famiglia civile, il terzo si trasferì come me-
dico a Corfú, mentre l’ultimo, Antonio appunto, dopo la morte del
padre, all’età di dieci anni si spostò con la madre a Parenzo, dove era-
no già presenti gli zii paterni da diversi decenni!32). Di uno in parti-
colare, Gasparo, sappiamo che si aggregò al Consiglio nobile nel
1682, che era stato pubblico notaio ed aveva esercitato la carica di
(30) G. De Totto, Feudi e feudatari dell’Istria veneta, «AMSI», XLI-XLII, 1939-
1940, pp. 68-77.
(31) G. RADOSSI, Gli Albertini di Parenzo, «ACRSR», II, 1972, pp. 209-248.
(32) Ibidem, pp. 245-247.
