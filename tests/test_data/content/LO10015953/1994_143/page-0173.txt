172
RECENSIONI
lacro ligneo ‘da vestire', dagli xoana della Grecia arcaica alla pregevole pro-
duzione medievale tosco-umbra fino ai più tardi esemplari veneziani, dei qua-
li ΓΑ. sottolinea l’interesse sul piano ritrattistico e le peculiarità iconografi-
che (come la posizione assisa, in carega, anziché eretta), che li distinguono da
quelli dell’Italia meridionale, della Spagna, dell’America latina; statue lignee
riccamente abbigliate raffiguranti, oltre alla Madonna, Cristo e vari santi e
raggruppate con effetto teatrale nelle chiese o nelle processioni all’aperto so-
stituivano inoltre con successo, nella Venezia postridentina, le ormai proibi-
te sacre rappresentazioni.
Dell’abbigliamento dei simulacri mariani si occupa in modo specifico,
sulla scorta di fonti archivistiche, Doretta Davanzo Poli con il saggio La
veste dei simulacri (pp. 121-139), integrato da un’appendice su Tessuti e co-
lori dei guardaroba mariani dai documenti veneziani dei secoli ΧλΤΙ-ΧΧ (pp.
143-149) e da un Glossario (pp. 365-381) di terminologia veneziana relativa
all’industria tessile e alla moda. Il declino del culto delle Madonne «vestite»
nel sec. XIX viene dalla studiosa ricollegato all’avvento del telaio meccanico:
con la produzione industriale il tessuto perdeva il suo carattere di oggetto co-
stoso e pregiato e, di conseguenza, anche la sua presa suH’immaginario reli-
gioso popolare. Comportando ora un sacrificio economico assai più lieve ri-
spetto al passato, l’offerta di un abito alla Madonna non era più in grado di
soddisfare nel fedele, specie se di umile condizione, la primordiale esigenza
di ingraziarsi la divinità mediante doni ricchi e preziosi.
Anche questo contribuisce a spiegare come molti di tali simulacri maria-
ni si trovino attualmente in stato di abbandono. Non si può non concordare
con la Davanzo Poli allorché ne auspica il recupero e una successiva siste-
mazione «presso un utopico centro delle tradizioni popolari», loro sede idea-
le in quanto testimonianze uniche — nonostante lo scarso o nullo valore ar-
tistico — di una forma di religiosità popolare ormai, quanto meno nell’area
veneziana, in via di estinzione. Per la realizzazione di questo obiettivo, una
buona base di partenza potrebbe essere l’accurato censimento offerto dal
presente volume, del quale sono inoltre da apprezzare il ricco apparato ico-
nografico e l’elegante veste grafica. In attesa di un lavoro di più vasto respi-
ro, esteso al vecchio e al nuovo continente, c’è da augurarsi che sul modello
di questa ricerca altre ne vengano avviate nei paesi dove il culto dei simula-
cri «vestiti», nonostante la sua rilevanza come fenomeno devozionale, non
sembra finora avere richiamato adeguata attenzione da parte degli studiosi:
pensiamo alla Spagna e, più ancora, agli Stati ispano-americani, ove tale de-
vozione — suggestive ma esigue, appunto per carenza di letteratura, le infor-
mazioni raccolte in proposito da Antonio Niero — si intreccia a sopravvi-
venze cultuali preispaniche.
Federica Ambrosini
