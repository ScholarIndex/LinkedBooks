GIACOMO ZANELLA E L'ITALIA LIBERALE
109
teratura italiana all’università (...). Se tu credessi che una parola di
Brioschi potesse giovarmi presso il ministero, mi raccomando alla tua
amicizia»!53).
Non sappiamo se questo cenno di Brioschi al ministro Berti ci sia
stato o no e, in caso affermativo, se e quanto abbia influito nella no-
mina dello Zanella. Il Lampertico sostiene che egli fu chiamato alla
cattedra universitaria «senza che ne facesse domanda»!54): ma credo
che comunque nessuno possa seriamente dubitare dei meriti del poe-
ta per il nuovo incarico.
Il 14 gennaio dell’anno seguente lo Zanella tenne a Padova la pro-
lusione al suo corso di letteratura italiana:
«La letteratura italiana — egli disse — fra le sue glorie ha questa no-
tabilissima: di aver potentemente cooperato al politico risorgimento del-
la Nazione (...). Noi ricordiamo gli anni che precorsero i giorni della no-
stra liberazione: ricordiamo l’ardore, l’ansietà, le lacrime con cui si di-
vorava una pagina che con in fronte il santo nome d’Italia ci mandavano
dalla terra d’esilio i nostri fratelli»!55).
Questa aperta professione di patriottismo non era certo una con-
cessione aH’euforia del momento, ma la testimonianza di un’espe-
rienza vissuta senza gesti clamorosi, ma con coerenza e fedeltà fin dal
lontano 1848. E l’entusiasmo con cui essa fu accolta dagli studenti ral-
legra l’animo dello Zanella, che si mostra fiducioso di tanti giovani
sensibili «a certi principi che non sono purtroppo alla corrente del
giorno»!56).
Del resto su questa linea si collocano alcune sue composizioni
poetiche, sul cui valore artistico e letterario i critici non sono concor-
di!57); ma non vi possono essere dubbi sulla sincerità dell’ispirazione
e sull’autenticità del messaggio.
!53) BCV, CZ. 10. (15) - Zanella a Luzzatti, Vicenza 26 ottobre 1866.
!34) Lampertico, G. Zanella..,, p. 64.
!55) G. ZANELLA, Per l’apertura di un nuovo corso di lezioni sulla letteratura ita-
liana nell’Università di Padova. Discorso letto il dì 14 gennaio 1867, in Scritti scelti...,
pp. 193-194.
!56) BCV, CZ. 22. 4 - Zanella a Lampertico, Padova 14 gennaio 1867.
!57) Sulla complessa questione ci sembra di poter accogliere il giudizio sostan-
zialmente critico di S. FONGARO, Giacomo Zanella poeta antico della nuova Italia, Fi-
renze, Le Monnier 1988, pp. 156-158. Più positiva appare invece la valutazione di M.
Sticco, La poesia religiosa del Risorgimento, Milano 1961, pp. 305-322.
