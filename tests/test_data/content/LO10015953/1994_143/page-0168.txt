RECENSIONI
167
rum», rivela dunque la sua identità, la sua provenienza, la sua attività in Ve-
nezia. Ma, nonostante la sua dichiarazione, molte zone d’ombra permaneva-
no riguardo la sua biografia e il suo lavoro.
Gilda Mantovani («Michel de Salvaticis» copista: un'identità ritrovata, p.
7-26) ha scoperto, grazie alla concessione di cittadinanza, la città d’origine
del Salvatico (“Freising”) e ha identificato la famiglia di provenienza (“ Wald-
ner”, cognome italianizzato in Salvatico). Inoltre ha rintracciato due prezio-
se testimonianze documentarie relative all’ultimo periodo della vita di Mi-
chele Salvatico: la sua professione monastica nell’abbazia benedettina di Pra-
glia, avvenuta il 6 maggio, dopo un noviziato presumibilmente biennale nel
cenobio veneziano di S. Giorgio Maggiore, e il testamento redatto tre giorni
prima.
I due documenti, che la Mantovani edita in appendice, sono fonti essen-
ziali per precisare alcuni dati biografici e per delineare il profilo culturale del
Salvatico. Il testamento elenca alcuni libri di proprietà di Andrea Contrario,
ceduti al Salvatico quali pegno per un prestito: segnale forte di un legame
personale, ma anche professionale fra i due. Particolarmente significativa
l’analisi paleografica dei due documenti. La grafia del testamento è “di tipo
notarile non dissimile dallo standard medio dei documenti di analoga tipo-
logia diplomatistica o di pari livello formale prodotti in area veneta nel pie-
no XV secolo” (p. 11) e presenta “una corsività particolarmente controllata,
regolarità di forme, scarso uso delle abbreviazioni, verticalità accentuata e co-
stante, una certa ariosità nell’aspetto complessivo” (p. 11). Nella professione
invece il Salvatico adotta un 'antiqua molto simile a quella del codice Chigia-
_ no, con un certo sapore goticheggiante e una propensione alla variatio nelle
forme delle lettere. Si tratta di un ulteriore caso di “multigrafismo relativo”,
fenomeno non raro nel Quattrocento fra i notai - copisti, sostenuto da capa-
cità grafiche notevoli e dalla coscienza che ogni circostanza richiede un par-
ticolare tipo di scrittura. Dai documenti esaminati dalla Mantovani emerge la
figura di un copista legato all’ambiente umanistico di Francesco Barbaro, di
Andrea Contrario, di papa Eugenio IV e di Guarino Veronese, che fu anche
maestro di scrittura e forse maestro d’italiano per la comunità germanica di
Verona.
II multigrafismo del Salvatico si era sviluppato ben prima della sua deci-
sione di entrare nell’ordine benedettino. Lo dimostra Elisabetta Barile nel
suo contributo (Michele Salvatico a Venezia, copista e notaio dei capi sestiere,
p. 53-103), che ricostruisce la vicenda biografica del copista a partire dal
1423, anno in cui gli fu concessa la cittadinanza de intus in seguito al matri-
monio con una donna veneziana di nome Maria, legata alla famiglia Soranzo.
Il testamento della moglie (5 agosto 1432), trascritto in appendice, permette
di inquadrare il Salvatico nel contesto sociale veneziano. Partendo dal co-
lophon del codice Chigiano D VI 97, la Barile ha indagato fra la documenta-
zione veneziana e ha trovato traccia dell’attività del Salvatico come notaio dei
