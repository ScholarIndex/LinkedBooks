108
ERMENEGILDO REATO
Giova qui osservare come in questi pochi appunti manchi qual-
siasi accenno ai gravi problemi sociali del momento e oggetto di viva-
ci dibattiti, tra i quali quello della pressione tributaria, che era parti-
colarmente sofferta nel Veneto già tartassato dall’amministrazione au-
striaca e aggravato da ulteriori balzelli fin dalPinizio della nuova am-
ministrazione!50).
Questo atteggiamento inerte di fronte ai problemi sociali dell’ora
riflette, a mio avviso, il sentimento di una qual certa rassegnazione del
poeta alle conseguenze sociali della democrazia già espresso cinque
anni prima nella citata lettera ad Antonio Fogazzaro:
«Ho letto in questi giorni due bellissimi libri, De la Démocratie en
Amérique par Tocqueville e De la Liberté par (Saint) Simon. Politica, in-
dustria, letteratura e religione vi sono discorsi con tanta altezza e oppor-
tunità di vedute che non ho mai letto nulla di simile. L’avvenire di Eu-
ropa vi è ritratto dentro meravigliosamente. Vi dirò che coll’uguaglian-
za delle condizioni ha qualcosa di uniforme e di noioso, ma d’altra par-
te di quanti beni non è feconda. Dispiace la demolizione di un castello
gotico, ma si perdona quando con quei ruderi si costruiscono opifici e
abitazioni per gli artigiani del borgo»!51).
Il brillante esito elettorale dell’amico offre allo Zanella l’occasio-
ne per congratularsi con lui e per raccomandargli «l’armonia fra la
mente ed il cuore», cioè fra il Parlamento e la Famiglia e per assicu-
rarlo che gli amici padovani del Pedrocchi hanno dichiarato Lamper-
tico, Messedaglia e Fambri i tre più degni di sedere in Parlamento»!52).
Ma in quell’autunno del ‘6(3 lo Zanella doveva raccogliere anche
qualche frutto del suo rigoroso impegno letterario e politico. Il 26 ot-
tobre infatti egli scriveva al Luzzatti:
«La facoltà filosofica di Padova mi ha proposto a professore di let-
(5B) Confronta in proposito di U. POTOTSCHNIG, L’unificazione amministrativa
delle provincie venete, Vicenza 1967.
(51) BCV, Epistolario Fogazzaro, b. 36, pi. 222.18 - Zanella a Fogazzaro, Vicen-
za 17 aprile 1861. Il liberalesimo sociale dello Zanella emerge chiaramente anche dai
suoi discorsi alla Società di mutuo soccorso degli artigiani di Vicenza degli anni 1871,
1876,1877. Cf. in proposito di P. Marangon, Cristianesimo sociale e questione ope-
raia nel pensiero di G. Zanella e di A. Fogazzaro, «Rivista di storia della Chiesa in Ita-
lia», XLII (1988), pp. 111-130.
(52) BCV., CZ. 21.142 - Zanella a Lampertico, Padova 26 novembre 1866. BCV.,
CZ. 21.144 - Zanella a Lampertico, Padova 6 dicembre 1866.
