GIACOMO ZANELLA E L'ITALIA LIBERALE
119
che riflette chiaramente le sue angustie. Dopo ampi elogi per la sua
opera letteraria, che il Cavalletto dichiara di seguire con ammirazio-
ne da ben 33 anni, il patriota padovano si sofferma sulle vicende po-
litiche, a cui lo Zanella aveva fatto cenno:
«Quanto alla politica Ella mi scrive che siamo caduti molto in basso
da vergognarcene. Ciò è vero, ma era d’altra parte inevitabile. Una na-
zione, da secoli divisa, e dominata lunghissimamente, direttamente o in-
direttamente dagli stranieri, non poteva, non può ad un tratto riformar-
si ed elevarsi all’altezza e alla dignità di quelle ch’ebbero la fortuna di for-
marsi prima di noi (...). Lo sparire dalla scena politica dei grandi fattori
del nostro Risorgimento, lasciò il campo ai meno idonei, a quelli che non
ebbero tempo di fortificare l’animo e la mente con serii studii. (...) Cio-
nonostante io non dispero: sono certo che quando un vero pericolo so-
vrastasse la patria nostra tutti ritorneranno al primo senno e ai bei tem-
pi da Lei ricordati»(93).
* * *
Gli anni seguiti all’annessione del Veneto, se rappresentarono sul
piano politico il compimento delle aspirazioni dello Zanella, non fu-
rono certo privi di inquietudini e di speranze — purtroppo mai giun-
te a realizzarsi — per la sua coscienza di cattolico e di sacerdote.
Eco di questa coscienza profondamente religiosa e civile è il di-
scorso tenuto dal poeta nella cattedrale di Vicenza il 10 ottobre 1866
nell’esequie per i caduti delle guerre del Risorgimento.
Quel discorso è come il manifesto del cattolicesimo liberale dello
Zanella. In esso vi è esplicita condanna dei precedenti legami stretti
tra la Chiesa e il potere politico; vi è critica severa della formazione
culturale del clero del tutto inadeguata ai nuovi tempi; vi è l’invito
pressante ad affrontare senza sterili rimpianti la nuova realtà politica
e sociale, nella consapevolezza che, se vi furono abusi e violenze a dan-
no della dignità del Capo della Chiesa, mai era stato intaccato il pa-
trimonio della fede: la libertà, fiorita dal sacrificio dei caduti, era per
lo Zanella un dono che la provvidenza offriva alla Chiesa per trarre
ogni cosa al meglio(94).
(9}) BCV, CZ. 1. 108 - Cavalletto a Zanella, Padova 1 gennaio 1886.
(94) G. Zanella, Discorso letto nelle solenni esequie pei caduti delle guerre del Ri-
sorgimento d’Italia celebrate nella cattedrale di Vicenza il giorno 10 ottobre 1866, Vi-
