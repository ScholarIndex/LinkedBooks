244
ENRICO ZERBINATI
la verità e una maggior cultura, e sodezza negli studi d’erudizione e
d’antica storia. Io non lascierò mai di promuovere in lei e di stabi-
lire sempre più cotesti buoni principj, e di tenerla lontana da un cer-
to spirito di maraviglia sopra ogni cosa che ci riguardi, da una pro-
pensione all’ostentazione ed al vanto e da una certa facilità e pie-
ghevolezza, talora innocente, talora affettata, ma sempre pernizio-
sa e contraria alla vera dottrina, per la finzione e per l’impostura.
Non lascio dunque di animarla a continuare nel buon proposito di
studiare, e di studiare come va fatto. E lasci pure che alcuni la mot-
teggino come lapidario, antiquario, pergamenario e che so io; che
queste tali accuse non offendono, e lo scherno ricade anzi su que’
che scherniscono, che sopra gli scherniti. Guai all’antica storia,
all’erudizione, alla diplomatica, se cotesti sentimenti avessero pie-
de universalmente, e potessero stornar gli studiosi e disanimarli dal-
le loro intraprese. Sovvienimi del motteggio fatto ad alcuni anti-
quarj del nostro secolo col chiamarli parietarj dal nome di un’erba,
che così dicesi, perché si attacca alle pareti; e nel modo istesso gli
antiquari sogliono bene spesso applicarsi a leggere le iscrizioni e ad
osservare le sculture, i rilievi affissi o appoggiati alle muraglie» (76).
E pittore Antonio Cavallucci, su probabile suggerimento dei com-
mittenti accademici Concordi, non poteva non ritrarre l’aristocratico
canonico Girolamo, bibliofilo dal volto ascetico, scavato, pallido, nella
sua libreria, seduto allo scrittoio sul quale appaiono in bella vista anche
monete e bronzetti etruschi della collezione silvestriana, oggetti-sim-
bolo di una costante, duratura passione per le ricerche antiquarie (77).
La storia “privata” dellä raccolta archeologica dei Silvestri termi-
na nel 1876, quando, insieme con la ben più importante quadreria,
viene con un legato testamentario lasciata in proprietà indivisa al co-
mune di Rovigo e al Seminario Vescovile. Ora si trova, eccettuati po-
chi pezzi, all’Accademia dei Concordi dal 1983 (78).
(76) Archivio della Biblioteca Comunale di Adria, B. 357, 1 d, n. 9.
(77) P. L. Fantelli, M. LUCCO, Catalogo della pinacoteca della Accademia dei Con-
cordi di Rovigo, Vicenza 1985, p. 139 n. 320 (scheda di P. L. Fantelli; sempre all'Ac-
cademia dei Concordi è conservato un secondo ritratto di Girolamo Silvestri che è una
replica da Antonio Cavallucci: scheda di P. L. Fantelli, p. 139 n. 321).
(78) A. Romagnolo, La Rinacoteca dell’Accademia dei Concordi·, cenni storici, in
P. L. Fantelli, M. Lucco, Catalogo, pp. 20-21; E. Zerbinati, Le raccolte archeologi-
che dell’Accademia dei Concordi, in Rovigo. Ritratto di una città, Rovigo 1988, pp. 245,
246.
