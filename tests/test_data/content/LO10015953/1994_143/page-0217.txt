216
GIUSEPPE FRANCO VIVIANI
la maggior prova (4 gennaio 1945), però, gli sforzi compiuti si dimo-
strarono insufficienti a far fronte al temuto irreparabile.
Anche la guerra, comunque, fini; la Civica, opportunamente in-
cerottata, riaprì i battenti subito, nel maggio del ‘45; e il 5 settembre
1947 Mario Carrara conseguì ufficialmente, per concorso interno, la
qualifica di bibliotecario.
La sua prima impresa editoriale postbellica, una raccolta di im-
magini d’epoca, trabocca di nostalgia per il passato perduto e di an-
sia ricostruttrice.
La nomina a vicedirettore dell’istituto, «per meriti eccezionali»
come si diceva allora, è dell’8 aprile 1952. Venne alcuni mesi dopo il
conseguimento del secondo titolo di laurea, in lettere, presso 1 Uni-
versità di Padova. Questa volta la dissertazione di laurea, sul tema I
due codici frammentari del secolo IX della Biblioteca Comunale di Ve-
rona, venne discussa con il prof. Beniamino Pagnin, con il quale quat-
tro anni dopo conseguì pure, presso la Scuola storico-filologica delle
Venezie diretta da Carlo Tagliavini, il diploma di perfezionamento in
biblioteconomia. Oggetto della tesi di specializzazione furono Le
scritture librarie veronesi nel secolo XV, destinate a restare un classico
del suo bagaglio professionale e un tema forte della sua produzione
scientifica.
La reggenza della Biblioteca Civica gli venne il giorno successivo
all’Epifania del ‘58, otto giorni prima del collocamento a riposo del
prof. Fainelli. La nomina formale a direttore venne l’antivigilia del
Natale dello stesso anno. Con lui alla Civica, Sandro Ruffo al Museo
di storia naturale e Licisco Magagnato a Castelvecchio, Verona co-
nobbe la più feconda stagione della sua storia culturale.
Alla sua Biblioteca Carrara dedicò le sue migliori energie, finaliz-
zandole prima alla cancellazione delle ferite belliche subite dall’isti-
tuto e poi alla sua ricostruzione nel contesto della crescita postbellica
della città. Sull’una e sull’altra riferisce con dovizia di particolari la so-
lenne commemorazione tenuta in palazzo Erbisti, a Verona, all’indo-
mani della scomparsa.
Dal nuovo status tecnico venne a Carrara anche un rilancio del
proprio impegno socioculturale, assunto sin dalla prima ricostruzio-
ne dell’associazionismo cattolico con la collaborazione al foglio ro-
mano del Movimento dei laureati cattolici.
