NOTIZIE
205
* In un momento, in cui molti parlano, spesso a sproposito, di federalismo, mol-
to opportunamente Letterio Briguglio, il noto storico del Risorgimento e autore di
alcuni studi fondamentali di storia del socialismo, presenta in modo perspicuo e do-
cumentato una sua ricerca su 11federalismo repubblicano di Alberto Mario (Istituto per
la storia del Risorgimento italiano. Comitato di Padova, Padova 1994, pp. 80). Nato a
Lendinara nel 1825, Mario era stato dapprima discepolo di Mazzini e ne aveva condi-
viso le aspirazioni; ma si era poi distaccato dal maestro, accusandolo di giacobinismo,
e nel 1862 si era accostato a Cattaneo, da lui conosciuto durante l’esilio in Svizzera, e
ne era divenuto fedele seguace. Convinto, come del resto anche Mazzini, che «il fe-
deralismo non sostenuto dalla storia, non confortato dalla ragione, si traduce nella ti-
rannide dei capiluoghi sulle piccole provincie», aveva propugnato l’idea che il fede-
ralismo fosse «l’unica teoria possibile della libertà» e sostenuto che «noi vogliamo la
libertà come mezzo e come unico mezzo a raggiungere e ad affermare l’unità nazio-
nale», che non doveva però essere rappresentata dalla monarchia, ma da un sistema
democratico-federale, che prevedesse la partecipazione universale alla cosa pubblica.
Interessanti, a questo proposito, sono le esperienze vissute da Mario attraverso la fon-
dazione delle Leghe: dapprima, nel 1872, in un ambito piuttosto ristretto (Lega de-
mocratica veneta, poi Lega democratica veneto-mantovana, su cui lo stesso Briguglio
aveva compiuto in tempi oramai lontani una pregevole ricerca), quindi, nel 1879, in
ambito ben più ampio (Lega della democrazia, fondata da lui e da Garibaldi). Giu-
stamente Briguglio osserva che «con la fondazione di quest’ultima Lega Mario e Ga-
ribaldi gettarono le basi per unificare politicamente l’intera Famiglia democratica ita-
liana creando un vasto movimento liberal-repubblicano, anticentralista, antitrasfor-
mista, sociale (non socialista) e perciò federalista». A quest’ultimo proposito sarebbe
auspicabile che Briguglio pubblicasse, possibilmente nel nostro «Archivio veneto», la
breve corrispondenza (già edita da La Plebe di Milano dopo il 1874), intercorsa fra Al-
berto Mario e Benoît Malón. La corrispondenza si riferisce infatti alla posizione criti-
ca dell’ex comunardo francese che, da buon socialista riformista, stigmatizzava l’anti-
collettivismo viscerale del nostro Mario. [F.S.] *
* Il saggio di V. NORI, Arzignano. Sviluppo economico 1945.-1990, Arzignano
1993, pp. XIV-247, si colloca fra la storia e la cronaca. I dati ordinatamente esibiti,
con taglio non solo statistico, ma anche descrittivo, illustrano l’eccezionale sviluppo
economico della cittadina della vallata del Chiampo: preparato già nel periodo prece-
dente attraverso una saggia integrazione dell’attività agricola con quella industriale, ta-
le sviluppo ha assunto nel dopoguerra un ritmo vertiginoso, soprattutto nell’ambito
meccanico, elettromeccanico, conciario, dell’abbigliamento, della produzione carta-
ria. A questo slancio ha funto da supporto primario la “Banca Popolare di Arzigna-
no”, confluita, nel 1989, nella «Banca Popolare di Verona». L’analisi della, si conclu-
de con una prospettiva, che è anche un auspicio: la popolazione e gli amministratori
della città sono chiamati, sullo scorcio del secolo, ad affrontare la sfida di uno svilup-
po nel settore terziario che sia pari a quello già realizzato negli altri settori. [M.N.]
