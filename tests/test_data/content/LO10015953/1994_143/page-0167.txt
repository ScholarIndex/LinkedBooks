166
RECENSIONI
iscrizioni funerarie emerge il diffuso rispetto espresso dalle genti atestine ver-
so i defunti, e ciò pressoché da tutte le fasce sociali. Tenendo ánche presen-
te il prestigio goduto dai ministri del culto —■ fruitori di numerosi privilegi
— il lettore ne ricava l’impressione di una grande pregnanza esplicata dal fe-
nomeno religioso tra le popolazioni dell’età del paganesimo.
Nel chiudere queste nostre considerazioni sulle vicende che hanno inte-
ressato — seguendo l’analisi del Buchi — da vicino le terre della Venezia, non
sarà pleonastico richiamare all’attenzione del lettore non specialistico il gran-
de fervore di studi, di cui è stata oggetto, a vario titolo, la nostra regione (con-
siderata nei suoi termini più ampi) proprio nel corso degli ultimi anni. Ri-
cordiamo almeno i tre volumi editi dal Tagliaferri sul Friuli celtico sottopo-
sto all’impatto della penetrazione romana, a cui è stata dedicata una specifi-
ca attenzione anche dalla nostra rivista (cfr. G. VIVENZA, Sulla romanizzazio-
ne del Friuli: archeologia e storia economica in un recente contributo, «Archi-
vio veneto», 131 (1988), pp. 85-97); quindi la monumentale miscellanea II
Veneto nell’età romana (I e II, Verona 1987), in cui studiosi padovani e ve-
ronesi si sono impegnati nella ricostruzione di ogni aspetto della vita politi-
ca, sociale, economica e religiosa di quelle antiche popolazioni.
Per quanto concerne, poi, le vicissitudini, cui furono coinvolte le comu-
nità estensi ed euganee, non possiamo non ricordare la dotta relazione di M.
Silvia Bassignano {Ateste veneto-romana, «Archivio veneto», 141 (1993), pp.
229-244), con la quale essa ha ricostruito la vita di quelle antiche genti in oc-
casione dell’ultima adunanza della nostra Deputazione.
Giovanni Zalin
G. P. Mantovani, L. Prosdocimi, E. Barile, L’umanesimo librario tra Ve-
nezia e Napoli. Contributi su Michele Salvatico e su Andrea Contrario,
Venezia 1993, p. 115, ili. (Memorie dell’Istituto Veneto di scienze, let-
tere ed arti, classe di scienze morali, lettere ed arti, voi. XLV).
Questo denso quanto agile volumetto è composto da tre distinti contri-
buti, ognuno dei quali con taglio differente delinea e precisa un aspetto par-
ticolare dell’attività dei due protagonisti, Michele Salvatico e Andrea Con-
trario, intorno ai quali ruota un complesso universo di umanisti e di uomini
di cultura della prima metà del XV secolo.
La fisionomia culturale del copista del codice vaticano Chigiano D VI 97,
contenente la copia di dedica all’imperatore Sigismondo del Dialogus de po-
testate regia et papali di Ludovico di Strassoldo, era già stata delineata qual-
che anno fa da Augusto Campana, che osservava come l’elegante antiqua del
codice riconducesse il suo autore all’ambiente umanistico veneto. Nel co-
lophon a caratteri d’oro del Chigiano il copista si sottoscrive «Michael de Sal-
vaticis Alemanus, incliti Senatus Venetorum notarius Capitum Sexcterio-
