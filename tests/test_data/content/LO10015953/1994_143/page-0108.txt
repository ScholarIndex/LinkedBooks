GIACOMO ZANELLA E L'ITALIA LIBERALE
107
te discussioni. Ad allargare la cerchia dei suoi corrispondenti giungerà
opportuna nel 1868 l’edizione delle sue Poesie, per le quali gli giun-
gono apprezzamenti autorevoli da molte parti, a cominciare da Gino
Capponi, che trova i versi dello Zanella distinti «per novità e per for-
ma» e chiede la collaborazione del poetai46), fino a Paolo Campello,
il futuro promotore del movimento dei Conservatori nazionali, che si
compiace con lui soprattutto per Milton e Galileol4,1).
Ma il clima euforico della libertà politica favorisce un’impressio-
nante fioritura di gruppi e partiti politici. Lo Zanella se ne mostra al-
quanto preoccupato in una lettera al Luzzatti:
«Anche qui le cose vanno a rotoli; tranne lui, Fedele, che non si la-
scia trarre a partiti, tutti paiono presi da vertigine: circolo degli amici del-
la libertà, circolo dei moderati, circolo dei democratici, circolo degli amici
del popolo: gran sedute, gran ciarle; grandi evviva a Garibaldi. Solo le so-
cietà operaie procedono calme, compatte e io mi unisco con te nel rico-
noscere in esse il fondamento dell’Italia futura»!48).
Per le elezioni politiche di novembre, al Lampertico che gli.aveva
chiesto qualche consiglio per il Programma Elettorale, Zanella scrive
che deve studiare il pensiero dei suoi elettori senza però staccarsi dal
suo carattere.
«Il nodo principale è nella questione di Roma. Io direi di riconosce-
re le Convenzioni di Settembre come beneficio d’Italia; non andrei in al-
tre particolarità. Soggiungerei di riconoscere la libertà dei culti con tut-
te le conseguenze che derivano dalla formula cavouriana: libera Chiesa
in libero Stato.
Quanto all’indagine sugli sprechi passati, andrei molto cauto. Insi-
sterei sulla necessità di rinnovare molte parti della pubblica amministra-
zione, d’istituire confronti fra le leggi comunali venete e le italiane, ac-
cennando alle disposizioni di opporsi all’attuazione di nuovi sistemi che
fossero meno opportuni al nostro paese. Di più non direi perché la ma-
teria è troppo spinosa e le passioni sono ancora bollenti»!49).
!46) BCV., CZ. 1. 90 - Capponi a Zanella, Firenze 24 agosto 1868.
!47) BCV. CZ. 1.78 - Campello della Spina a Zanella, Spoleto 24 settembre 1859.
(4S) BCV., CZ. 10. 15 - Zanella a Luzzatti, Vicenza 18 settembre 1866. L’amici-
zia tra Zanella e Luzzatti è attestata da numerose altre lettere, dalle quali emerge un
grande rispetto del poeta vicentino per la diversa fede religiosa del giovane economi-
sta, anche se non mancano talora delle riserve per certe sue «stravaganze religiose».
Cfr. Lettera di Zanella a Lampertico in data 5 settembre 1876 (BCV, CZ. 21. 139).
!49) BCV., CZ. 21. 140 - Zanella a Lampertico, Padova 7 settembre 1866.
