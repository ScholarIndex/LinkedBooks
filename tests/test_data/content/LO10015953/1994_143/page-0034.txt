NOBILI, CITTADINI, POPOLANI A PARENZO NEL SECONDO SETTECENTO 33
emporio di Trieste che lentamente stava incrementando gli scambi
commerciali lungo le coste istriane!5).
Estremamente significativa appare la seconda metà del Settecen-
to, quando le attività economiche sembrano aver trovato un ritmo
d’evoluzione più dinamico a beneficio del ceto popolare diventato più
articolato nei tradizionali esercizi, mentre la classe dei «notabili», non
più fluttuante e precaria, si è consolidata nel suo ruolo manifestando
una più aperta tendenza alla chiusura in casta. Risale a quel periodo
una fonte preziosa, uno Status Animarum del 1775 particolarmente
dettagliato!6), mediante il quale è stato possibile avere una visione fo-
tografica della società di Parenzo settecentesca. Il documento ha inol-
tre offerto l’opportunità di verificare la dimensione e la struttura del-
la famiglia, nonché il rapporto che intercorre tra le componenti
dell’aggregato domestico ed il contesto sociale, tutti aspetti specifica-
tamente interessanti, se si considera Parenzo come uno dei pochi cen-
tri urbani in espansione nell’ambito dell’Istria veneta!7).
(5) Benussi, L’htria, pp. 369-388.
(6) Lo Status Animarum per Parenzo del 1775 (33 fogli di 27x20 cm scritti recto
et verso) è rilegato all’interno del volume della Visita pastorale del vescovo Polesini
del 1779 ed è conservato presso l’Archivio della Curia vescovile della Diocesi di Pa-
renzo-Pola a Parenzo (Arhiv Biskupskog Ordinarijata Porec = ABOP). Il documento
è stato compilato con l'intestazione «Ristretto dell’Anime tutte, che si trovano in que-
sta Città di Parenzo, e nel Sobborgo della medesima fatto nell’anno 1775» del parroco
Antonio Vergottin nel 1775 ed aggiornato successivamente per gli anni 1776, 1777 e
1778. Uno degli aspetti più interessanti della fonte sono le indicazioni della condizio-
ne sociale e professionale dei capi famiglia (nel 92.5% dei casi), che contribuiscono a
dare una particolareggiata visione sulla situazione socio-economica delle famiglie e
della popolazione parentina. Gli appartenenti alla cosiddetta classe dei «notabili» so-
no distinti in nobili e cittadini di diritto mediante i diversi titoli espressi nei riferimenti
di «Nobile Signor» e «Signor». Antonio Vergottin (Parenzo 1716-1798), dottore in
entrambi i diritti, fu nominato arciprete e parroco di Parenzo nel 1752 e svolse tale
ruolo sino alla morte. Si distinse nella vita culturale parentina e istriana per la compo-
sizione di un’opera di carattere agiografico, «Memorie storiche delle reliquie dei SS.
Martiri Mauro ed Eleuterio», pubblicata a Venezia nel 1749. Fu uomo dotto e pedante
nell’espletare i suoi doveri di sacerdote (P. STANCOVICH, Biografia degli uomini distinti
dell’Istria, «ACRSR», IV, 1973, p. 240; cfr. pure F. Babudri, Parenzo nella storia ec-
clesiastica, «AMSI», XXVI, 1910, p. 142).
Colgo l’occasione per ringraziare con gratitudine il Vescovo di Parenzo e Pola,
Monsignor Antun Bogetic, per la cortese disponibilità nel venire incontro alle esigen-
ze della ricerca.
(7) La dimensione e la struttura della famiglia in riferimento alla condizione so-
ciale e professionale del capofamiglia sono argomenti trattati in un mio studio speci-
fico dal titolo Ceti sociali e famiglia a Parenzo nel 1775 di prossima pubblicazione.
