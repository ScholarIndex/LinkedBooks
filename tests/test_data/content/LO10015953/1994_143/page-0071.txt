70
EMMA BORTOLATO
sidenza che, insieme colla sollecita impressione di queste Leggi, sia
pure per esperta mano lavorata questa Impresa, sì che ve n’abbia due
copie, Luna effigiata in pittura da esporsi quanto prima nel luogo ove
tengonsi le Ragunanze Accademiche e l’altra sculta nel suggello, con
cui dovranno esser segnate tutte le deliberazioni della Società»!36).
Si suppone pertanto si sia verificata una dimenticanza, destinata
ad essere risolta, dal momento che la determinazione dell’impresa co-
stituiva un punto d’importanza vitale. È anche possibile che la man-
cata definizione di ciò che l’Accademia si proponeva di fare fosse sta-
ta causata dalla necessità di riflettere più a lungo sulla questione; non
a caso il nome e l’impresa dell’associazione furono affrontati alla fine
della stesura della raccolta delle disposizioni accademiche.
Lo statuto accademico prevedeva innanzi tutto il costituirsi di una
Presidenza, i cui elementi - Presidente, Segretario Perpetuo, Archivi-
sta e Censori — venivano scelti fra i membri più colti ed autorevoli
dell’Istituto!37). Si stabiliva inoltre una precisa suddivisione dei soci
in classi diverse a seconda del domicilio e del merito. Pertanto l’Ac-
cademia si trovò costituita da soci cosiddetti ordinari, che erano i più
assidui frequentatori delle sedute accademiche, da soci straordinari,
denominati in tal modo perché residenti fuori città, dagli illustri soci
onorari ed infine da quelli corrispondenti, i cui unici contatti lettera-
ri con l’Istituto avvenivano per posta!38).
Premeva poi alla Presidenza che gli accademici non fossero molti,
ma piuttosto che fossero scelti e di provata virtù. Scriveva a tal pro-
posito il Soldati: «...non è malagevole impresa il rinvenire tali uomini
che sian dotti senza fasto, utili senza pretenzione, modesti senza bas-
sezza. E pur l’Accademia ha mestiere di tali membri, né si manterrà
lungamente quando non li ritrovi!39)». Il Soldati quindi continuava
esprimendo i suoi timori sulle capacità di alcuni dotti di usare deter-
minate espressioni letterarie, quali la satira e l’invettiva contro le strut-
ture politiche e sociali, cosa che egli riteneva massimamente pericolo-
(36) Leggi dell'Accademia dei Filoglotti di Castelfranco, Treviso 1816, p. 23.
(,7) Leggi dell’Accademia dei Filoglotti..., pp. 14-18.
(38) B.C.C.F., C. n. 1, B3F2, B3F7, f. 13; CiAKDUlxi, L’Accademia dei Filoglotti...,
p. 19.
(39) ClARDULLI, L’Accademia dei Filoglotti..., p. 20.
