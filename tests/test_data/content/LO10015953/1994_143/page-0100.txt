GIACOMO ZANELLA E L'ITALIA LIBERALE
99
testo ancora chiaramente neo-guelfo e infine che le prime poesie di
ispirazione patriottica dello stesso Zanella — purtroppo per noi per-
dute — sono anteriori all’ispezione della polizia del 4 aprile 1850.
La partecipazione dello Zanella alle vicende del ‘48 vicentino non
ebbe un carattere politico come quella dei colleghi professori don
Giuseppe Fogazzaro e don Giovanni Rossi, i quali pagarono con l’im-
mediata espulsione dall’Istituto, e il Rossi anche con l’esilio, la loro
adesione al Comitato Insurrezionale Vicentino. Essa ebbe un caratte-
re morale e patriottico, come emerge chiaramente da due sue com-
posizioni poetiche. La prima, del novembre 1848, Ad un amico abile
suonatore di pianoforte dedicata al giovane Lampertico, è una com-
mossa rievocazione della recente campagna militare ed in particolare
dell’eroica resistenza di Venezia:
«T’accosta all’eburneo / Canoro strumento; / Degl’inni d’Italia / Ri-
desta il concento; / Degl’inni che al Teutono / Imbianca la gota / Ride-
sta la nota»(19).
Solo molti anni più tardi, nel 1871, la musa zanelliana rievocò la
cruenta battaglia di Monte Berico, che pose fine alla sfortunata ed
eroica insurrezione vicentina, con l’ode Per il monumento ai Caduti
nella battaglia di Monte Berico il 10 giugno 1848(20).
In essa il poeta immagina di illustrare ad un gruppo di giovanetti
i luoghi e le fasi della cruenta battaglia e conclude con un accorato ap-
pello ai figli dei caduti a nutrire l’animo «ai forti esempi» dei difenso-
ri di Vicenza.
Ma la stima che lo Zanella riscuoteva nelle famiglie più in vista
della città per la sua vasta cultura e per i suoi noti sentimenti politici
non tardò a richiamare sul suo capo i provvedimenti dell’i.r. luogote-
nente Toggenburg, in seguito alla denuncia di una sua scampagnata
fatta nel 1852 con alcuni suoi colleghi del Seminario a Gambellara in
(19) Poesie di Giacomo Zanella. Prima edizione completa con un saggio sul poeta
di Arturo Graf. Nuova tiratura riveduta, Firenze, Le Monnier 1933, pp. 455-457. Ora
anche in G. ZANELLA, Poesie rifiutate, disperse, postume, inedite, a cura di G. Auzzas
e M. Pastore Stocchi, Accademia Olimpica, Vicenza 1991, pp. 3-6. Significativi cenni
di ispirazione neo-guelfa si riscontrano nei versi 26-28 e 33-35.
(20) Poesie..., pp. 171-175. Ora anche in G. Zanella, Le Poesie, a cura di G. Auz-
zas e M. Pastore Stocchi, Ibidem, 1988, pp. 155-159.
