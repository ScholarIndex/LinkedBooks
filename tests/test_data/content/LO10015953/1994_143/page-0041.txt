40
EGIDIO IVETIC
«Contestabile della Città» diventando un personaggio di grande rile-
vanza nella vita pubblica e amministrativa di Parenzo a cavallo tra il
Sei ed il Settecento (morì nel 1721); il secondo zio, Francesco, fu in-
vece arcidiacono della Cattedrale. Antonio divenne nel 1727 archivi-
sta del comune e scrivano delle scuole laiche (confraternite): era un
incarico in genere riservato solo ai notabili; nel 1741 fu nominato pub-
blico notaio, funzione che però non svolse. Nel 1730 si era sposato
con la nobile Elena Salamon (nata nel 1700), donna appartenente al-
la colonia cretese, figlia di Giorgio Salamon ed Elisabetta Cassina, no-
bile padovana e cittadina di Venezia. La famiglia probabilmente visse
d’introiti accumulati grazie all’impiego del padre e ai beni della ma-
dre: Giorgio, l’autore del testo, era nato nel 1732, si fece domenicano
nella Congregazione di Beato Giacomo Salamanio di Venezia, pro-
fessò a Conegliano; Anna, la primogenita, nata nel 1731 viveva «...ce-
libe in casa, adetta alla pietà»; Benedetto, nato nel 1737, fu eletto ca-
nonico della Cattedrale nel 1733; Paola, nata nel 1738, la più giovane,
si maritò nel 1774 con il nobile Domenico Bichiachi. Il continuatore
della stirpe era stato Francesco, nato nel 1733; nel 1778 viveva «...
d’entrata senza professione amato da tutti a cagione delle sue nobili
prerogative e pella sua cristianità». Sposò nel 1774 Maddalena Mai-
netti, figlia di un pubblico notaio, dalle origini nobili vicentine, citta-
dini pure di Venezia. Scriveva il fratello Giorgio: «Per questo matri-
monio Francesco venne ad imparentarsi alla nobile famiglia de’ Si-
gnori Sincich, e con altre case nobili di Parenzo, per modo che parte
per le parentele per via del padre, e parte per quelle per via di madre,
e finalmente quelle che col matrimonio di Maddalena si erano incon-
trate, poche sono le famiglie nobili della Città, con cui non sia stretta
la famiglia nostra Albertini»(33).
Sia da fonti memorialistiche sia dalla ricostruzione degli intrecci
parentali, desunti dalla composizione delle famiglie, appare abba-
stanza evidente che nel corso del Settecento il ceto nobiliare e citta-
dino gradualmente si stava compattando in una casta chiusa, suggel-
lata dai matrimoni di convenienza tra i vari membri della casate loca-
li e forestiere; era una consuetudine diffusa e, in qualche modo, ob-
bligatoria per poter conservare i privilegi della posizione sociale ac-
(33) Ibidem, pp. 247-248.
