GIOVANNI MANTESE
213
appare piuttosto annoverabile nella “buona tradizione inaugurata da-
gli storici umanisti locali, come ad esempio, B. Corio (Historia di Mi-
lano, Milano 1503), i quali, non accontentandosi dei resoconti delle
cronache, completavano la loro informazione con la ricerca archivi-
stica, mescolando i documenti trovati, e spesso citati per esteso, alla
propria narrazione”, senza mai indulgere ad alcuna arbitraria inter-
pretazione deformante, per quanto suggestiva ovvero, ai nostri tempi,
ideologicamente conformista, per non dire opportunista. Ma lo stes-
so p. Meersseman, recensendo la seconda parte del terzo volume del-
le Memorie storiçhe (1404-1563), dovette riscontrare il progresso me-
todologico dell’autore, che anzi aveva “acquistato come storiografo
un alto grado di maturità, una tecnica scientifica perfetta, raccoglien-
do una documentazione vastissima”, specchio fedele “d’una provin-
cia in pieno sviluppo economico, politico, sociale e religioso”. Giudi-
zio assai lusinghiero, confermato poi nella recensione dei due tomi del
quarto volume, non solo per la puntuale ricostruzione interdiscipli-
nare di un’età travagliata e complessa quale fu la Controriforma, ma
anche per l’onestà intellettuale, nulla sottacendo e tanto meno alte-
rando, nel narrare le vicende scabrose degli arcipreti della cattedrale
di Vicenza e del duomo di Cittadella, che avevano preferito l’esilio pu-
rioris religionis causa (insieme con altri rampolli nobili di tendenza
calvinista) piuttosto che fingere nicodemicamente, ossia “dire una co-
sa con la bocca e crederne un’altra con il cuore”».
Questo, in brevissima sintesi, il Mantese studioso, storico locale,
membro della Deputazione di Storia Patria per le Venezie. Ma sareb-
be fargli torto se trascurassimo l’altro e capitale aspetto della sua per-
sonalità: la sua umanità.
Molti di noi lo hanno conosciuto e ancora ne ricordano l’esile fi-
gura e ne risentono la voce sempre pacata e ilare, espressione di un
abito mentale ricevuto in dono dalla natura e affinato dal quotidiano
allenamento al controllo dei pensieri e delle loro manifestazioni
esterne: un abito mentale che sembrava riflesso dalla luce dei begli
occhi cerulei e dal perpetuo sorriso, sempre disponibile, sempre in-
dulgente.
Ma, se questo è il Mantese di tutti, v’è poi un Mantese più profon-
do, perfino insospettabile, ricco di tenerezze e di sapienza psicologi-
ca, che appartiene a chi ha avuto la ventura di vivergli vicino, di en-
