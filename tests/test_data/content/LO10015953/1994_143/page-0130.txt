NOTE E DOCUMENTI
STUDENTI TEDESCHI A PADOVA (1461-1470):
ALCUNI APPUNTI SULLA GENESI
DELLA RIFORMA DEL ‘500
Singolare fonte costituiscono gli Acta graduum academicorum
Gymnasii patavini per lo storico che desidera ricostruire la biografia
di un giurista, di un medico, di un teologo, di un grammatico o di un
philosophus del ‘400 e del ‘500, che ha ricevuto presso l’Università di
Padova il grado di «doctor». Ogni volume degli Acta graduum, quan-
do compare, ripropone l’analogo problema: come è possibile defini-
re e decifrare quésta ricca fonte qualora venga messa a confronto con
altre fonti analoghe, i registri delle scholae di grammatica oppure i re-
gistri delle scholae dei conventi domenicani ed agostiniani?
La recente edizione degli Acta graduumi}), che si sviluppano fra
il 1461 ed il 1470, ad opera di Giovanna Pengo permette di riaprire i
problemi e gli interrogativi scorrendo il testo dei 1003 dottorati so-
vente annotati, oppure arricchiti dalle diverse redazioni dello stesso
doctoratus. Nelle sue pagine sotto la formula cancelleresca si svolge la
vita dell’Università di Padova, dei suoi Collegi, da quello dei giuristi
a quello dei teologi, fino ad inglobare il Collegio dei filosofi e dei me-
dici; la vita delle letture pubbliche o dell’esame privato attraverso il
quale si poteva raggiungere la laurea, oppure la vita delle «disputa-
tiones»(2) pubbliche volte ad eliminare sovente la pratica della pub-
blica lettura di un testo classico arricchito da una «lectio». Un esem-
pio di queste «disputationes» compare il 4 marzo 1461 (3), quando
(') Acta graduum academicorum Gymnasii patavini ab anno 1461 adannum 1470,
a cura di G. PENGO, Padova 1992.
(2) Acta graduum academicorum Gymnasii patavini ab anno 1461 adannum 1470,
pp. XIII-XV (Nota della curatrice G. PENGO).
(3) Acta graduum academicorum Gymnasii patavini ab anno 1461 ad annum 1470,
pp. 5-6.
