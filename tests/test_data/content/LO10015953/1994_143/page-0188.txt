NOTIZIE
187
vincia di Trento, ma in età romana appartenente al territorio di Brixia. Nonostante i
numerosi errori di lettura e di trascrizione dei testi, il manoscritto di G.B, Sardagna
riveste un certo interesse, in quanto fornisce nuove e più dettagliate notizie sui luoghi
di rinvenimento e sulle vicende storiche delle lapidi. [A.B.]
* Partendo dalla nuova lettura proposta da H. SoJin, Analecta epigrapbica
CXXXV, in «Arctos», 24, 1990, p. 125, per l’iscrizione incisa sulla chiave di volta del
ponte romano di Cogne (CIL, V, 6899 = Inscr. It., XI, 1, 133), nella quale si deve ora
vedere la menzione di un C. Avillius C f. Caimus, Patavinus, originario quindi di Pa-
tavium, G. CRESCI Marrone, in Gens Avil(l)ia e commercio dei metalli in valle di Co-
gne, in «Mélanges de l’École Française de Rome. Antiquité», 105,1,1993, pp. 33-37,
traccia un quadro delle attività imprenditoriali di questa famiglia. I suoi membri, già
attivi in età repubblicana a Deio come mercanti di schiavi, sono in seguito ben docu-
mentati a Patavium, dove nella prima età imperiale appaiono inseriti nell’aristocrazia
municipale, mentre, più tardi, sono noti come produttori di laterizi. Dal centro vene-
to alcuni esponenti di questa gens, come il C. Avillius Caimus qui ricordato, si sono
poi spinti alla ricerca di nuove possibilità imprenditoriali, quali lo sfruttamento dei
metalli estratti dalle miniere valdostane, verso le regioni occidentali della Transpada-
na, lungo un asse Patavium-Industria-Augusta Praetoria. [A.B.]
* Prendendo in esame Multae, comminationes, dirae nelle iscrizioni funerarie tran-
spadane pagane e cristiane, in «Rivista Archeologica dell’Antica Provincia e Diocesi di
Como», 175, 1993, pp. 189-241, M. Tosi si sofferma anche su numerose epigrafi rin-
venute nelle Venezie, e più in particolare ad Aquileia (nnrr. a2-a9, d4), Concordia
(nnrr. bl-bl2, cl-c5), Aitino (nr. d5), Oderzo (nr. c6), Padova (nr. di), Verona (mirr.
al2, d2). Giustamente viene presentato come dubbio un testo attribuito a Padova (nr.
all = CIL, V, 2831), per il quale giù il Mommsen prospettava una origine ravennate,
mentre bisogna espungere dal numero delle iscrizioni transpadane un’epigrafe (nr.
al3 = CIL, V, 4057), che ΓΑ. ritiene erroneamente rinvenuta a Mantova, ma che è con
tutta probabilità di provenienza urbana (vd. «Archivio Veneto», s. V, CXL, 1993, p.
180). [A.B.] *
* Nuove considerazioni sulla discussa iscrizione menzionante un P. Valerius Ma-
ro, pater Vergili, rinvenuta nel 1986 nel foro romano di Aquileia, sono proposte da G.
PACI, Virgilio ad Aquileia, in Studi in memoria di Santo Mazzarino, II (Quaderni Ca-
tanesi di Cultura Classica e Medievale, I, 1989, pp. 168-186). L’approfondita analisi
del monumento, del contenuto del testo e della paleografia, pone in risalto la com-
plessa problematica connessa a questo singolare documento, probabilmente redatto
in età tarda; l’A., inoltre, non esclude che possa trattarsi «di una specie di falso epi-
grafico tardoantico, nel senso di un testo dal contenuto fittizio ispirato a notizie della
tradizione biografica su Virgilio» (pp. 185-186). [A.B.]
