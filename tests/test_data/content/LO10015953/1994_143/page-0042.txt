NOBILI, CITTADINI, POPOLANI A PARENZO NEL SECONDO SETTECENTO 41
quisita. Scriveva il marchese Polesini, grande uomo di cultura resi-
dente a Parenzo dal 1778, che i fidanzamenti venivano stipulati tra le
varie famiglie «notabili» senza che gli sposi si conoscessero!34).
Dai nomi e cognomi dei singoli componenti delle famiglie, regi-
strate nello Status Animarum del 1775, risalta molto chiaramente il si-
stema ad incastro delle alleanze famigliari stabilite da unioni matri-
moniali. I feudatari Becich, che erano forse la famiglia più potente di
Parenzo, presentavano la seguente struttura famigliare: il conte Gior-
gio Becich (69 anni) viveva con la moglie, la nobile Gabriella Rossi (59
anni), e con i figli Stefano (42 anni) sposato con Margherita (34 anni),
figlia del barone Gerolamo Brigido, e Marco (29 anni), sacerdote. Ste-
fano era il primogenito ed era l’erede dei beni e della tradizione fa-
migliare, mentre Marco, il più giovane dei figli era probabilmente sta-
to costretto ad avviarsi al sacerdozio. I Becich erano congiunti con i
Sincich, altra famiglia «notabile», proprietari di un grande palazzo
sulla strada Grande Decumana, tramite la secondogenita Adriana (35
anni), sposa di Lorenzo Sincich (38 anni), capo famiglia. A sua volta,
la sorella di Lorenzo Sincich, Vicenza, era moglie di Antonio Artusi,
cittadino di diritto, mentre la sorella dell’Artusi, Paolina, era sposa di
un altro cittadino, Nicoletto Vergottin, fratello del parroco, l’arcipre-
te Antonio Vergottin. I Vergottin, tramite la sorella Diana, erano le-
gati ai Mainetti, cittadini (Marcantonio Mainetti era pubblico notaio),
che a loro volta erano uniti in parentela con gli Albertini, e così via.
In tal modo i vincoli famigliari tra la classe più alta erano strettissimi,
al punto che, dato il numero ridotto delle case illustri, si può forse par-
lare di un’unica alleanza di famiglie nobili e cittadine più significative
a livello di città, che facilitava le prese di posizione quasi unanimi ri-
guardo qualsiasi problematica affrontata all’interno del Consiglio dei
nobili, espressione istituzionale di tale contesto. Parecchie circostan-
ze inducono a pensare che nel momento in cui si era di fatto creata ta-
le élite di vincoli parentali si era anche chiuso, dopo il 1750, il pro-
cesso di rinnovamento del Consiglio cittadino tramite le nuove ade-
sioni.
La condizione sociale comunque non coincideva sempre con lo
status del benessere: i nobili spesso lo erano solo per titolo e non per-
(34) Ziliotto, Aspetti, p. 20.
