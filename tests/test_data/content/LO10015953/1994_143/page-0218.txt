MARIO CARRARA
217
Ispettore bibliografico onorario per il comune di Verona e mem-
bro del Consiglio della Ligue internationale des bibliothèques eu-
ropéennes de recherche, dal ‘67 al ‘77 fece parte del Consiglio supe-
riore delle accademie e biblioteche e per la diffusione della cultura,
presso il Ministro della pubblica istruzione.
Parallelamente a questi incarichi e alla direzione della Civica,
ricoprì anche l’incarico di segretario dell’Accademia di agricoltura
scienze e lettere di Verona (1966-1990), della quale era stata chia-
mato a far parte nel dicembre 1950. La sua fu una delle segreterie
accademiche più longeve, tanto da porsi nella sua essenza come un
revival del vecchio istituto ottocentesco della segreteria «perpe-
tua», che annovera fra i suoi interpreti figure bellissime della cul-
tura veneta.
Nell’esercizio dell’incombenza gli fu di non lieve giovamento le
esperienze compiute negli altri istituti di cui era socio: l’Istituto vene-
to di scienze lettere e arti di Venezia, la Deputazione di storia patria
delle Venezie e l’Ateneo di Salò. Del primo istituto venne fatto socio
corrispondente nel settembre 1970; nella Deputazione di storia patria
delle Venezie entrò nel 1956 e dal 1969 al 1992 fece parte del Consi-
glio direttivo; dell’Ateneo salodiano venne chiamato a far parte nel
1965.
Per i suoi meriti professionali e scientifici il Presidente della Re-
pubblica on. Giovanni Leone gli conferì prima (1971) il diploma di
I classe ai benemeriti della scuola, della cultura e dell’arte, «con la
facoltà di fregiarsi della relativa medaglia d’oro», e poi il titolo di
commendatore.
Dal servizio attivo si ritirò il 5 marzo del 1977. Nell’occasione il
sindaco di Verona Renato Gozzi lo decorò della medaglia d’oro dei
veronesi benemeriti della cultura.
Lascia, è stato scritto, un ricordo di gentiluomo vero. Lascia
anche una produzione a stampa di 164 titoli, dei quali 47 a natu-
ra bibliotecario-bibliografica, 88 a natura storico-letteraria e 29 di
letteratura di circostanza, quali necrologi, scritti di varia cultura e
attualità, presentazioni. Su tutti si impongono la fortunata mono-
grafia (1965) sui signori di Verona, che gli valse consensi aperti,
e il ponderoso, raffinato lavoro sugli scrittori latini veronesi
(1964).
