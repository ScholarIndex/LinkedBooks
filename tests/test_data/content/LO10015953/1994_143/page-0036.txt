NOBILI, CITTADINI, POPOLANI A PARENZO NEL SECONDO SETTECENTO 35
glio nobile di una «Città», piuttosto che di una «Terra» ο di un «Ca-
stello», comportava certamente una condizione sociale più prestigio-
sa. Di conseguenza, se verso i consigli di Pola e Cittanova, divenute
città ormai invivibili, si orientavano rarissime richieste di adesione, e
Capodistria, dotata del patriziato più radicato e facoltoso dell’Istria,
appariva come un ambiente «notabile» ostico ai forestieri e quasi
inaccessibile, solamente Parenzo, con il suo massimo collegio comu-
nale in lenta ma costante espansione, poteva risultare un vantaggioso
approdo per coloro che desiderassero realizzare un’ascesa nella so-
cietà. Era sempre meglio, per la nobiltà provinciale, essere «qualcu-
no» in un centro minore, ma dignitoso, che «nessuno» in un ambien-
te sociale chiuso per compartimenti stagni quale era quello venezia-
no, come affermava in proposito, in una sua lettera, il capodistriano
Gian Rinaldo Carli: «Per chi pensa d’impiantare una casa, Venezia
non è opportuna. Ci si perde con la dimora tutto ciò che con essa al-
trove s'acquista. Ad un padre onesto non può piacere la sicurezza che
la sua discendenza abbia assolutamente a cedere nell’ordine de’ ta-
barri e de’ cittadini, e molto meno di vedere l’impossibilità d’acqui-
stare né oneri né vantaggi...»!15).
Sostiene lo storico Camillo De Franceschi che l’attestazione della
cittadinanza parentina poteva facilitare l’accoglimento in altri Consi-
gli nobili di città più grandi e rinomate!14).
Il ceto dei nobili e dei cittadini di Parenzo — la differenza tra gli
uni e gli altri era dovuta solamente al fatto che i primi si potevano fre-
giare di un titolo nobiliare — aveva iniziato a ricompattarsi parallela-
mente con la ripresa demografica della città, a partire dalla seconda
metà del Seicento. L’unico legame con l’antica e gloriosa tradizione
municipale medioevale e con le prerogative concesse istituzional-
mente al ceto «notabile» erano le leggi dello Statuto comunale, em-
blematico monumento della continuità civile di Parenzo. Redatto per
la prima volta nel 1364, lo Statuto già allora aveva previsto il Maggior
Consiglio composto da un numero chiuso di membri («... quod nemo
possit fieri de consilio parentino, nisi pater, aut avus fuerit de dicto
(13) B. ZlLIOTTO, Aspetti di vita politica ed economica nell’lstria del Settecento,
«Pagine Istriane» (= «PI»), IV s., 14 (1965), (Π Quaderno), p. 20.
(14) Camillo De Franceschi, Il Consiglio cit., p. 96.
