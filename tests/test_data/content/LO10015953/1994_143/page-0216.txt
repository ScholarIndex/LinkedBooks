MARIO CARRARA
Se n’è andato il 24 dicembre 1993, nella sua città, a Verona, dove
era nato il 23 luglio 1913, terzogenito di una modesta famiglia della
città scaligera.
Compiuto il ciclo di studi primari e secondari, si iscrisse alla fa-
coltà di magistero dell’Università Cattolica del S. Cuore, presso la
quale conseguì (1936) il suo primo titolo di laurea, discutendo la tesi
con il prof. Carlo Calcaterra su un letterato veneto (Antonio Tirabo-
sco) che finì per accompagnarlo per ampio tratto della sua esperien-
za letteraria.
Al momento del dottorato il suo curriculum professionale segna-
va già un anno di attività didattica in posizione di ruolo presso la scuo-
la elementare di S. Giovanni Ilarione (VR), alla quale era approdato
dopo analoghe, minori esperienze.
Nell’agosto del ‘38 abbandonò l’esperienza didattica per intra-
prendere l’attività bibliotecaria presso la Comunale di Verona, allora
diretta da Vittorio Fainelli. La scalata alla direzione dell’istituto co-
minciò lo stesso ‘39; ma anche per lui ogni sogno andò ben presto ri-
posto nel cassetto. La fatidica cartolina, difatti, gli giunse il 27 gennaio
del ‘41.
Venne, fortunatamente, il giorno del ritorno. Alla Biblioteca Co-
munale, poi Civica, l’attendeva un’altra battaglia, questa volta agli or-
dini del citato Fainelli e in compagnia dell’amico Olindo Viviani, an-
che questi, più tardi, socio della Deputazione di storia patria delle Ve-
nezie. Si trattava della difesa del patrimonio librario. Al momento del-
