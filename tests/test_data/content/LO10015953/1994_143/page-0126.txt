GIACOMO ZANELLA E L'ITALIA LIBERALE
125
l’ideale conciliatorista, in sintonia con gli amici Lampertico e Fogaz-
zaro, per non parlare che dei vicentini, colse l’occasione del discorso
pontificio per comporre l’ode A Leone XIII, che possiamo ben consi-
derare il canto del cigno del poeta vicentino sul tema della pace reli-
giosa e politica del Paese.
L’ode, che reca la data del Io luglio 1887 e porta a fianco la tra-
duzione in levigatissimi distici latini, si rivolge all’«inerme pontefice»,
la cui parola induce alla pace re e popoli, e gli ricorda come
«Un uomo che traea / Dal mar di Galilea / Povero pane II Nuovo, né
d’altro onusto / Che d’una croce, il soglio / Spezzava in Campidoglio / Al
divo Augusto».
Il carme prosegue con una rapida carrellata storica, dalla quale
emergono la conversione dei popoli germanici e la diffusione del Cri-
stianesimo in tutto l’occidente pur tra mille difficoltà:
E più l’eccelsa fronda /1 turbini ha nemici / E più le sue radici / In-
clite affonda».
Il pontefice Leone parla di pace all’Inghilterra, dove il movimen-
to di Oxford sembra maturare la riunificazione con Roma; dirime i
contrasti politico-religiosi anche nella Germania di Bismarck e rag-
giunge i lontani lidi dell’America e le rive del Gange.
«Sola, come un’infida / Reietta, più non sale / Italia le tue scale / E
indarno grida; // Grida che dì tranquilli / Il cielo le ridoni, / E l’ulivo co-
roni /1 suoi vessilli».
Lo Zanella conclude la sua ode rievocando le spose e le madri ita-
liane «Che piangono mariti / E figli, a Te le spalle / Volte, per cieco
calle / Andar smarriti», mentre una donna regale gira
«Al Vatican lo sguardo / E prega e del ritardo / Ansia sospira // Pa-
dre! Per questi fiumi, / Per questo mar, per questi / Monti, ove pria
schiudesti / Al sole i lumi / (...) D’Italia odi la voce; / Ed arra a lei di vi-
ta, / La croce sua marita / Alla tua Croce»(109).
Lo Zanella si diede premura di mandare le prime copie del suo
(109) Zanella, Poesie..., pp. 284-297; Id., Le poesie..., pp. 472-486.
