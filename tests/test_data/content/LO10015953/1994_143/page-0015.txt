14
SILVANO BORSARI
braccia di panno da lei vendute son tutti panni di Courtrai, vermigli,
tranne un caso in cui si tratta di panni duarum maneriarum^22).
I compratori appartengono ovviamente a tutti i gruppi etnici ed a
tutti i ceti sociali presenti nell’isola. Una menzione particolare meri-
tano i villani, i quali naturalmente, assumendo un impegno finanzia-
rio, dichiarano di agire con la volontà del loro signore: essi sono Ales-
sio Dracondopulo, villano di ser Giovanni Querini, Michele Mussi,
villano di ser Marino Giustinian, Zanino Papastefanopulo, villano di
Micheletto Marin, Gabriele Vlassi ed Emanuele Apominti, villani del
vescovato di Chirone, il diacono Michele Scordili, villano di Giovan-
ni Venier(23). Tra i compratori vi è anche uno schiavo, Costas Mau-
roianni, schiavo di Michele Moro, che compra con l’autorizzazione di
quest’ultimo(24).
Gli acquirenti sono in buon numero residenti a Candía, nella
città e nel borgo, ma numerosi sono anche coloro che risiedono in al-
tre località dell’isola. Prescindendo dagli abitanti dei casali, per la
difficoltà di identificazione degli stessi precedentemente segnalata,
consideriamo coloro che abitano in località identificabili con assolu-
ta certezza. Si recano a fare acquisti a Candía alcuni abitanti di Re-
timno(25), località situata ad una settantina di chilometri ad ovest del-
la capitale; dalla parte orientale dell’isola provengono acquirenti re-
sidenti nel castello di Pediada!26) e, ancor più ad est, nella turma di
Mirabello(27); dalle zone a sud di Candía, sin dalla piana della Mes-
sarea, non lungi dal Mar Libico, provengono coloro che abitano a
Castel Belvedere!28), a Castel Nuovo!29) e nei vescovati di Chiro-
(22) Foli. 450r, 452r, 459v, 473r.
(23) Foli. 383v, 388r, 404r, 434r, 447r. Interessante il fatto che il 27 febbraio 1374
tre abitanti del casale Peralea, Giorgio Catalano ed i suoi garanti Ianni Cordeferro e
Pietro Molivendo dichiarano di essere omnes franchi e di non aver quindi bisogno di
alcuna autorizzazione per poter agire (fol. 398v).
(2fi Foli. 398v.
(25) Foli. 374v, 435r.
(■26) Foli 382r, 417r. Su Pediada cf. M.A. VAN SPITAEL, in CRISTOFORO BuONDEL-
MONTI, Descriptio insule Crete et Liber Insularum, cap. XI: Creta, ed. A.-M. V. S., Hi-
raklion 1981, pp. 276-77.
(27) Foli. 385v, 461v.
(28) Foli. 362r, 370v, 375r-v, 378v, 379r, 499v. Su Castel Belvedere v. VAN Spi-
TAEL, op. cit., pp. 281-82.
(29) Foli. 378r, 404r, 432r, 47Ov, 499r. V. VAN SPITAEL, p. 283.
