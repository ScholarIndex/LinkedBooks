COLLEZIONISMO ARCHEOLOGICO
247
I suoi meriti si possono riconoscere più che nelle dignitose, ma a
volte troppo municipalistiche, pubblicazioni, nell’intensa attività di
ricerca, di scavo (gli scavi del 1809 sono finanziati dal governo au-
striaco) e di raccolta in loco di numerosi reperti tra i quali vanno se-
gnalati frammenti di ceramica greca a figure nere e a figure rosse, iscri-
zioni latine e bronzetti etruschi; nei bei disegni, alcuni dei quali sicu-
ramente di sua mano come si evince da una lettera del 3 gennaio 1803
in cui Angelo Franciosi lo elogia per un disegno acquerellato di un
frammento di vaso greco (88).
A proposito di disegni bocchiani, va menzionato il prezioso cor-
pus che lo Schöne definisce Codice Viennese (è conservato alla Bi-
blioteca Nazionale Austriaca di Vienna) di autore sconosciuto, ma
probabilmente di un membro della famiglia Bocchi che l’avrebbe
composto poco dopo l’anno 1816. Credo sia superfluo sottolineare la
rilevanza documentaria del Codice ai fini di uno studio delle fasi e dei
momenti della collezione Bocchi (89).
Da ultimo, dopo la parentesi di Benvenuto, figlio di Francesco Gi-
rolamo, la collezione è presa in consegna da Francesco Antonio Boc-
chi. Impossibile in questa sede riassumere la complessa problematica
dei suoi lavori e la sua attività di archeologo (90). Vorrei sottolineare
tre caratteristiche della personalità di Francesco Antonio.
Prima di tutto mi sembra originale il suo tentativo di una rico-
struzione globale della condizione di Adria e dell’antico Polesine
condotta attraverso l’ausilio delle fonti storiche e archeologiche, ma
anche attraverso indagini cartografiche, topografiche e idrografi-
che. Mi esimo dal citare i titoli delle sue opere perché da tutti co-
nosciute (91).
(88) Archivio della Biblioteca Comunale di Adria, B. 362,12 b, n. 210. Su Fran-
cesco Girolamo Bocchi (1748-1810) e la sua attività di studi, pubblicazioni, ricerche
e scavi (questi proseguiti dal fratello Stefano): C. De Michelis, Bocchi, Francesco Gi-
rolamo, in DBI, Roma 1969, pp. 74-75; Zerbinati, Topografia antica, pp. 40,41, 49-
57; DALLEMULLE, Visitatori illustri del Museo Bocchi, pp. 124 ss., passim.
(89) Schöne, Le antichità del Museo Bocchi, p. 22.
(90) per la personalità multiforme di Francesco Antonio Bocchi (1821-1888) vedi
il volume miscellaneo: Francesco Antonio Bocchi e il suo tempo. 1821-1888, pp. 9-198.
(91) G. Berti, L’opera storiografica di Francesco Antonio Bocchi, in Francesco An-
tonio Bocchi e il suo tempo. 1821-1888, pp. 23-33; C. Gianeselli, S. Salgaro, S. Van-
