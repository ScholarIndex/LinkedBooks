100
ERMENEGILDO REATO
visita all’antico maestro Andrea Sandri. Ne seguì un lungo braccio di
ferro tra l’autorità politica austriaca e il vescovo di Vicenza Cappella-
ri. Costui riuscì a stento a impedire l’allontanamento dal Seminario
del rettore Graziani e del prefetto degli studi Gallo. Lo Zanella, col-
pito dallo stesso provvedimento assieme a don Dalla Valle, che pure
era stato suo insegnante, ritenne opportuno presentare al Vescovo le
proprie dimissioni per evitargli ulteriori difficoltà con l’autorità poli-
tica e per salvare l’anziano Dalla Valle(21).
2 - Gli anni dell’attesa liberazione del Veneto.
II secondo periodo dell’evoluzione politica dello Zanella abbrac-
cia gli anni 1853-1866: anni particolarmente duri, specialmente i pri-
mi quattro, nei quali, essendogli negato dall’autorità politica persino
l’insegnamento privato, il poeta vicentino poté trovare qualche
conforto nello studio della letteratura greca e latina(22).
Caduta ormai l’utopia neo-guelfa che l’aveva sorretto nel ‘48, era
inevitabile che il problema dell’unità nazionale dovesse porsi in ter-
mini diversi. La repressione asburgica lasciava poco spazio ai proget-
ti politici italiani: una volta caduti i disegni federalisti di Gioberti, Ro-
smini e Cattaneo, il problema dell’unità e dell’indipendenza naziona-
le si prospettava ormai come problema di esclusione dell’Austria dal
Lombardo-Veneto e come riduzione degli stati regionali — compre-
so quello del Pontefice — nello stato unitario dei Savoia, a meno che
non si pensasse all’unità nazionale nella repubblica di Mazzini.
Gli anni che separarono la prima dalla seconda guerra di indi-
pendenza, a parte la penosa vicenda della sua esclusione dal Semina-
rio e dall’insegnamento privato, furono per Giacomo Zanella abba-
stanza tranquilli a partire dal 1857, quando egli — grazie alla media-
zione dei suoi amici, il conte Andrea Cittadella Vigodarzere e il con-
te Gaetano Valmarana, presso Massimiliano d’Asburgo — poté otte-
nere la revoca del provvedimento e quindi accedere all’insegnamento
(21) Cfr. G.A. ClSOTTO, Giacomo Zanella e l’Austria·, «Rassegna storica del Risor-
gimento», LXIII (1976), 3, pp. 304-322.
(22) Lampertico, G. Zanella..., pp. 38-43.
