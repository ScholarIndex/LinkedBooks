204
NOTIZIE
ripercorre puntualmente le diverse tappe (dalla delibera del Consiglio comunale di
Venezia del 6 agosto 1877 sull’aggregazione dei Comuni di Murano e Malamocco al
Comune di Venezia fino al 18 febbraio 1924, giorno stabilito dalla legge per la conse-
gna del Comune di Murano a quello di Venezia), che condussero al sacrificio della Ma-
gnifica Comunità di Murano. Interessanti sono particolarmente le inutili prese di po-
sizione assunte dal Consiglio comunale di Murano e le vane manifestazioni popolari e
le ripetute proteste contro una delibera, che veniva ad offendere l’isola, la quale «go-
dette sempre di quella libertà ch’è la più naturale, - scriveva Vincenzo Zanetti - la più
antica, la più giusta, la più incontrastata di tutte le altre e che venne rispettata dagli
stessi governi invasori, stranieri e dispotici: vogliamo dire della libertà cittadina, che
nell’ordine civile, amministrativo ed economico fa rivivere il corpo degli abitanti di un
paese di vita autonoma, tutta propria ed interna». Una breve e limpida prefazione di
Giovanni Sarpellon completa l’interessante e simpatico fascicolo, adornato molto op-
portunamente anche da alcune significative illustrazioni. [F.S.]
* Dobbiamo alla benemerita rivista trimestrale Storia e cultura, giunta oramai al
quarto anno di vita, il ricordo, rimasto finora isolato, del 50° anniversario della Resi-
stenza padovana: un numero monografico, comprendente il primo semestre del 1994,
è infatti interamente dedicato a quel tema. E il merito maggiore spetta al redattore Li-
no Scalco, simpatico e infaticabile promotore di iniziative culturali, che ha progettato
l’articolazione delle diverse rubriche che compongono il ricco volume, il quale si pre-
senta ora pieno di nuove testimonianze e di spunti politici, culturali, economici, so-
ciali, che danno nuovi elementi per una complessiva e migliore valutazione di quell’im-
portante problema storico. Si passa così da una serie di saggi e studi, che toccano i pro-
blemi della scuola padovana (Francesco De Vivo), quello dell’economia padovana
(Giorgio Roverato), quello rappresentato dalle conseguenze provocate dalle incursio-
ni aeree alleate su Padova fra il 1943 e il 1945 (Sergio Nave), quello relativo alla par-
tecipazione della divisione «Piave» alla difesa di Roma (Pietro Grassi), quello riguar-
dante la nascita, la vita e la morte del giornale clandestino «Il lavoratore» (Leone Tur-
ra) e infine quello legato allo «Statuto sul movimento partigiano» (Chiara Saonara),
importante documento del dicembre 1943 recentemente ritrovato e pubblicato. An-
che il settore dedicato alle discussioni ci offre interessanti spunti di riflessione: Gu-
stavo Corni discute il caso di Ernst Nolte, Gabriella Solaro dà notizie sull’Ufficio sto-
rico dello Stato Maggiore dell’Esercito, Giuliana Bertacchi presenta il difficile rap-
porto fra archivi e didattica della storia e Saveria Chemotti il tema della pace nella nar-
rativa di guerra e della Resistenza.
Notevole il gruppo di testimonianze, che ci fanno rivivere tempi difficili da di-
menticare: sono protagonisti, che rievocano le loro avventure e raccontano la parte da
loro avuta nel Movimento di Liberazione nazionale. Completano il volume una serie
di recensioni e di segnalazioni bibliografiche e di tesi di laurea, alcuni appunti relativi
alle istituzioni padovane per la Resistenza e infine una sezione dedicata alle pagine
aperte. Numerose interessanti illustrazioni completano e arricchiscono il pregevole
volume, che ha avuto il patrocinio del Comune di Padova, della Provincia di Padova,
del Provveditorato agli Studi di Padova, della CGIL, della CISL e della UIL. di Pado-
va e dell’Istituto veneto per la storia della Resistenza. [F.S.]
