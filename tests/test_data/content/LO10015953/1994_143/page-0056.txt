NOBILI, CITTADINI, POPOLANI A PARENZO NEL SECONDO SETTECENTO 55
piego delle donne nel Settecento a Parenzo, ma si può ipotizzare, da-
ta la buona organizzazione delle scuole laiche, che le vedove con i fi-
gli più piccoli venissero aiutate da tali istituzioni!70). Il lavoro delle
donne probabilmente era diffuso nelle attività tessili: infatti solo un
capofamiglia risulta indicato come tessitore nello Status Animarum, di
fronte ad una presenza in città, tra il 1765 ed il 1775, di 18 “telari da
tela” e 4 “filatoi da mano”, ai quali dovevano essere impiegate alme-
no una ventina di persone.
Nel quartiere di Posteria era situato l’Ospedale dei poveri, un’an-
tichissima istituzione cittadina, che dava accoglienza a stranieri con
necessità di sistemazione ed agli abitanti locali, prevalentemente an-
ziani privi di alloggio, svolgendo così un’importante funzione di assi-
stenza per coloro che erano socialmente emarginati. L’Ospedale era
stato fondato ai tempi del vescovo Pagano II (1243-51) e sussisteva
con i mezzi elargiti dalle varie donazioni offerte dalle famiglie più be-
nestanti!71). Nel 1775 risiedevano in esso 7 persone, di età avanzata.
La servitù, come ceto sociale, era quasi inesistente a Parenzo nel
Settecento. Soltanto 10 servi e un cameriere si sono riscontrati nei nu-
clei famigliari dei nobili e dei cittadini, pari allo 0,6% del totale degli
abitanti (cfr. Appendice, tab. n. 3); nelle famiglie popolane solo due
“lavoranti” ed un “famiglio”, cioè due garzoni ed un servo. È questo
un aspetto interessante che deve essere ancora opportunamente stu-
diato nel contesto della società urbana o pseudo-urbana, in quanto è
nettamente contrastante con le situazioni riscontrate nei centri rurali
dell’Istria settecentesca!72), come Villa di Rovigno ad esempio, dove
la servitù intesa come bracciantato, interessava più del 13% della po-
polazione!73). Non è da escludere che parte della popolazione appar-
tenente al ceto popolare eseguisse lavori di servizio per conto di quel-
lo nobiliare e cittadino pur non condividendo la stessa abitazione.
Egidio Ivetic
(70) SCHIAVUZZI, Le istituzioni, pp. 315-407.
(71) Ibidem, p. 384.
(72) Cfr. E. Ivetic, Struttura della famiglia e soaetà a Villa di Rovigno nel 1741,
«ACRSR»m XXIII, 1993 (di prossima pubblicazione).
(7}) Ibidem.
