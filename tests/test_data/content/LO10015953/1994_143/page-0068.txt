L’ACCADEMIA DEI FILOGLOTTI DI CASTELFRANCO VENETO
67
lingua si occupavano delle Scienze Morali, e Fisiche, e degli altri rami
dell’umano sapere»!28).
Dunque il Soldati, nelle vesti di primo presidente dell’Accademia
dei Filoglotti e con l’intento di delucidare i nobili scopi dell’istituto,
scrisse una lettera a Matteo Puppati, padre di Lorenzo e podestà di
Castelfranco Veneto, in cui affermava: «Non vi à rinomanza che sia
tanto propria di una Nazione e che men sia soggetta ad inscenare,
quanto quella che le deriva dalla bellezza del suo linguaggio. L’Italia,
sempre felice su questa prerogativa, alle glorie antiche della lingua del
Lazio può quelle aggiungere della presente sua favella, che ogn’altra
delle viventi avanza in copia e armonia. E quantunque Essa deggia ri-
conoscere la prima sua dalla noncuranza delli nostri antichi Padri, che
furon non diligenti del dover di serbar in pregio la loro lingua natia,
noi crediamo ciò sull’istante che, poich’Essa da molti secoli è intro-
dotta, e per le fatiche di uomini dottissimi salì a tanta gloria e celebrità
sia ufficio di ogni culta e studiosa persona di concorrere con indefes-
so studio a mantenere li pregi e far sì che i stranieri dialetti non giun-
gano mai a corromperla od alterarla!29)».
Con tali altisonanti parole l’Accademia proponeva il fine a cui
avrebbe teso, nel tentativo di salvare la lingua italiana dalla corruzio-
ne degli idiomi stranieri.
La posizione assunta dai filoglotti dal punto di vista linguistico si
rifaceva ai dettami professati dal purismo, al quale essi aderivano con
ferma convinzione. Comunque, accanto alle posizioni puriste più in-
transigenti, si ponevano nuove idee, in cui era possibile intravedere
l’influsso culturale proveniente dalla diffusione del Romanticismo, re-
cepito dalle menti più aperte del circolo intellettuale di Castelfranco.
A tal proposito Filippo Agostino Molin!30), uno dei soci ordinari
dell’Accademia e rettore delle scuole cittadine nel 1816, nel suo trat-
(28) L’osservazione è tratta da una lettera di Carrer, riportata dalla Gazzetta Pri-
vilegiata di Venezia del 4 settembre 1821, n. 202; per ulteriori notizie sugli illustri so-
ci dell’Accademia dei Filoglotti si vedano: B.C.C.F., C. n. 2, B2B; B21; O. ClARDULLI,
Luigi Carrera Castelfranco Veneto, Venezia 1913, pp. 18-20; O. ClARDULLI, Giovanni
Prati e l’Accademia dei Filoglotti, Roma 1913, pp. 4-11.
(29) B.C.C.F., C. n. 1, B3F7, f. 3.
(30) Sull’attività di Molin si vedano: B.C.C.F., C. n. 1, BM; PUPPATI, Degli uomi-
ni illustri..., pp. 31 e 49; ClARDULLI, Il Collegio Comunale..., pp. 8-12.
