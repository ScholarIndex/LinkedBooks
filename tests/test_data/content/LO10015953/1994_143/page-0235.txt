234
ENRICO ZERBINATI
smatico (33); questa passione, invece, non attrae Giovanni, altro figlio
di Sebastiano, l’assessore per antonomasia, rinomato autore dell’Hz-
storia Trevigiana, dell’Arte de’ cenni e., appunto, de L’assessore (34). Nei
confronti del collezionismo d’antichità Giovanni Bonifacio si pone in
un atteggiamento decisamente anticonformista. In un’ironica, e scon-
certante, lettera del 1572 al fratello Girolamo, egli biasima la mania
dei collezionisti di monete e medaglie. Non c’è motivo che si spenda-
no considerevoli somme di denaro, quando con minor spesa le mo-
nete si potrebbero studiare in «maggior quantità improntate nei libri»
e nelle «erudite espositioni fatte da huomini intendentissimi» (35).
Dalla condanna si salva l’epigrafia, quella funeraria e onoraria in
particolare, verso la quale il Bonifacio dimostra un’attenta considera-
zione in un suo volume, il De epitaphiis componendis, iniziato nel
1596, ma edito a Rovigo nel 1629 (36). Tuttavia se si scava a fondo, si
scoprirà che le finalità cui tende l’opera, oltre che erudite e storiche,
sono eminentemente pratiche e funzionali, volendo essa suggerire
strumenti adeguati attraverso i quali conquistare, conservare, tra-
mandare fama e gloria (37).
Ma per trovare a Rovigo una forma di collezionismo maturo oc-
corre spostarci in piena seconda metà del Seicento.
Il conte Camillo Silvestri raccoglie nella sua casa alla Fraglia, pres-
so la chiesa di San Francesco, alcuni nuclei di antichità caratterizzati
da provenienze collezionistiche e geografiche diversificate: una rac-
colta decisamente eterogenea, formatasi mediante successive addizio-
ni, per lo più occasionali, ma che rivela l’impronta e il sigillo di una
forte passione antiquaria e che trova una qualche forma di organizza-
(■33) Su Girolamo Bonifacio (1540-1616): CONTEGIACOMO, Rovigo. Personaggi e
famiglie, p. 443; Olivieri Secchi, Ascesa sociale e ideologia, pp. 187-188.
(3Ù Su Giovanni Bonifacio (1547-1635): CONTEGIACOMO, Rovigo. Personaggi e
famiglie, p. 443; G. Benzoni, Spunti accademici polesani, in Eresie, magia, società nel
Polesine tra '500 e '600, a cura di A. Olivieri, Rovigo 1989, pp. 201-202, 208; Oli-
vieri SECCHI, Ascesa sociale e ideologia, pp. 188-203.
(35) Delle lettere familiari del signor Giovanni Bonifaccio, vol. I, Rovigo 1627, pp.
215-217.
(36) De epitaphiis componendis novum opus, auctore loanne Bonifacio lureconsul-
to Historico et Assessore dignissimo, Rhodigii 1629.
(37) Per la polemica sul collezionismo e per le “concezioni” epigrafiche di Gio-
vanni Bonifacio: Olivieri Secchi, Ascesa sociale e ideologia, pp. 195-197.
