122
ERMENEGILDO REATO
ne della modernità del sacerdote che con le parole di Galileo «riven-
dica splendidamente la maternità sovrannaturale della Chiesa; la sua
opera di maestra, perché l’uomo non si foggi un Dio a suo talento, mu-
tandone il concetto secondo i tempi, la sua missione sociale e civiliz-
zatrice»!98).
Il centenario della battaglia di Legnano e della successiva pace di
Venezia (1876) offrirono allo Zanella l’occasione per toccare sia pure
di sfuggita, il tema della conciliazione, ora che
«Non più d’aste superba e di corsieri / Scende Lamagna sul lom-
bardo piano; / Né serrati al Carroccio i pii guerrieri / Guardan la tenda
del Pastor Romano»(").
4
e per ricordare come a Venezia Barbarossa e Alessandro III firmaro-
no la sospirata pace, mentre
«Di pace intanto ripetean le parole /1 lidi stupefatti e le marine / Più
radioso illuminava il sole, / Che vedea fra le toghe cittadine / Confusi in
un amplesso usberghi e stole / E de’ lunghi servaggi itali il fine»(100).
Ma né Vittorio Emanuele II né Pio IX, ai quali sembravano allu-
dere i due sonetti zanelliani, raccolsero il pacifico messaggio, né po-
tevano certo bastare quei versi a realizzare ciò che appariva arduo ai
più sperimentati uomini politici del tempo. E quando nel 1878, a po-
che settimane l’uno dall’altro, la morte li colse, il poeta vicentino
espresse la sua ansia di pace in due composizioni. Nella prima, scrit-
ta di getto per l’«Antologia», dopo l’esaltazione rituale delle impre-
se militari del primo Re d’Italia, lo Zanella ricorda la pena del con-
flitto religioso:
«Padre! d’insane gare / Ben ci fu duro il frutto; / N’ebbe or la reg-
gia lutto, / Ora l’altare»(101).
(98) M. StiCCO, La poesia religiosa del Risorgimento, Milano 1961, III edizione,
pp. 316-317.
(") Zanella, Poesie..., p. 492; Id., Poesie rifiutate..., p. 48.
(10°) Zanella, La pace di Venezia fra Papa Alessandro III e l’Imperatore Barba-
rossa, in Poesie..., p. 498; Id., Poesie rifiutate..., p. 164.
(101) Zanella, In morte del Re d'Italia, in Poesie..., pp. 501-502; Id., Poesie rifiu-
tate..., pp. 57-58.
