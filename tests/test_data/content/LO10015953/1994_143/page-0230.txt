COLLEZIONISMO ARCHEOLOGICO
229
torno in patria, navigando sotto costa («Hadriaca radendo littora»),
ma è costretto dalle condizioni atmosferiche avverse ad imboccare
una foce del Po. Desiderando «antiquissimae solum videre Hadrianae
Coloniae», raggiunge la città di Adria, parte camminando lungo le
sponde del Po, parte risalendo un ramo del fiume («cum pede per ag-
gera Padi, tum demum cava trabe per amnem»). Al viaggiatore si pre-
senta un paesaggio geografico e antropico di desolazione e decaden-
za, che contrasta fortemente con gli “splendori veneziani”. Inevitabi-
le si impone il topos del confronto con la floridezza del lontano pas-
sato, quando la «nobilis Hadria civitas» diede il nome al mare Adria-
tico; ora essa a tal punto «longinqua vetustate deleta est, ut nullum ho-
die tantae civitatis vestigium appareat». Ciriaco, prima di riprendere
il viaggio alla volta di Rimini, ha l’opportunità di vedere pochi frustoli
di antichità («paucis vetustatum literis visis») e di informarci di «col-
lectis lapidibus..., aeneisque nummis, et antiquissimis quibusdam
fictilibus vasis, cui et uni Clemens erat inscriptum» (n).
Dunque, di tanta fama non rimangono che alcune lapidi (12), mo-
nete di bronzo, ceramiche, tra cui una vaso in terra sigillata norditali-
ca (probabilmente una coppa ad orlo alto e ventre decorato da moti-
vi vegetali) firmato dal figulo Clemens (13).
(n) Kyriacì Anconitani Itinerarium, pp. 34-35. Il passo di Ciriaco non è sfuggito
a Francesco Antonio Bocchi che, oltre a chiosarlo, lo cita integralmente, ma non sem-
pre esattamente, sulla scorta di una scheda manoscritta dell’avo Francesco Girolamo
Bocchi: F. A. BOCCHI, Trattato geografico-economico comparativo per servire alla storia
dell’antica Adria e del Polesine di Rovigo in relazione a tutta la bassa vallata padana,
Adria 1879 (= Bologna 1976), pp. 304-305.
(12) E’ probabile che queste epigrafi, che non compaiono nell’Itinerarium, siano
state trascritte da Ciriaco nei perduti Commentaria e siano passate nei codici di Feli-
ce Feliciano e di Giovanni Marcanova. Esse si possono individuare: CIL, V, 2315,
2332,2333,2364,2372 e p. 220. Per gli scritti dell’Anconitano ricopiati dal Feliciano
e acquisiti dal Marcanova: C. R. Chiarlo, «Glifragmenti dilla sancta antiquitate»: stu-
di antiquari e produzione delle immagini da Ciriaco d'Ancona a Francesco Colonna, in
Memoria dell’antico nell’arte italiana, a cura di S. Settis, tomo I. L’uso dei classici, To-
rino 1984, pp. 272-273,280-287; FaVAREITO, Arte antica e cultura antiquaria, pp. 55-
57.
(13) Per gli studi antiquari e gli interessi collezionistici in Polesine tra Quattro-
cento e Seicento, da Ciriaco d’Ancona a Giovanni Bonifacio, per notizie sugli autori
ricordati nel testo si rimanda complessivamente (con addenda relativi alla bibliografia
successiva) a E. ZeRBINATI, La figura di Marco Antonio Campagnella e la cultura anti-
quaria a Rovigo nel Settecento, in Le “Iscrizioni” di Rovigo delineate da Marco Antonio
Campagnella. Contributi per la storia di Rovigo nel periodo veneziano, Trieste 1986, pp.
97-101.
I
