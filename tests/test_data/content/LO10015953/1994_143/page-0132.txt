NOTE E DOCUMENTI
131
ne dei «puncti». Il 5 marzo 1461 (6) vengono assegnati i punti a Gio-
vanni Franciscus «vie. fr. Benedicto Saraceno ord. min. de Venetiis ba-
cai. puncta infrascripta, videlicet: pro primo puncto in prima distinc-
tione primi libri, pro secundo puncto in 4° libro de voto distinctione
XXIIII et pro die sabbati de mane ΧΙΙΓ hora».
L’«assignatio punctorum» usa un procedimento analitico: investe
le singole parti di un liber, o di un insieme di libri contenenti la dis-
sertazione. La discussione investe quindi i singoli argomenti trattati,
pure quando la «gratia» è intervenuta: ma la «sacra pagina»!7) pre-
sentata per la «disputatio» viene investita dal grande «examen» dei
promotori e dei dottori del Collegio di provenienza.
Importante in questo quadro appare il ruolo dei promotori. Il 9
marzo 1461, «hora XXII», nel palazzo vescovile di Padova avviene
l’«examen privatum» di Gaspar de Orcis, bresciano, «in facultate ar-
tis». Utile per comprendere l’atmosfera del suo «examen» la serie dei
promotori segnalati dagli Acta: Stefano deDoctoribus, Bartolomeo da
S. Sofia, Sigismondo Polcastro, Gaetano da Thiene e Matheolus di
Perugia, alcuni rappresentanti delle famiglie padovane dei Polcastro,
dei de' Dottori insieme a Gaetano da Thiene e Matheolus di Perugia.
Si assiste a quell’intreccio sottile fra rappresentanti della nobiltà
di Padova e Vicenza accanto ad esponenti provenienti da altre città
della penisola o della Germania, che non manca di incidere nella bio-
grafia di colui che viene «licenciatus». L’«examen» costituisce sempre
una sorta di koinè intellettuale, entro la quale il nuovo «doctor» rac-
chiude una parte della sua personalità. Questa koinè occorre di volta
in volta sviscerarla, interpretarla nel quadro di una ricostruzione bio-
grafica. Perché gli Acta, nel loro procedere quasi insaziabile di detta-
gli, costituiscono uno strumento biografico originale e complesso e
non un semplice inventario notarile.
L’elenco cronologico degli «examina» appare sempre più come
una serie di itinerari, che pongono il «doctor» al centro di un am-
biente culturale in evoluzione all’interno della stessa università. Ogni
figura che vi compare possiede una funzione che con la «licentia» vie-
ne affidata a sua volta al «doctor», avviato talvolta a ricoprire cariche
all’interno dei Collegi. Così avviene per Gaspar ab Urcis, quando il 10
(6) Acta graduum academicorum Gymnasii patavini ab anno 1461 ad annum 1470,
p. 6.
(7) Acta graduum academicorum Gymnasii patavini ab anno 1461 ad annum 1470,
p. 7: «examen» del 7 marzo 1461.
