118
ERMENEGILDO REATO
«Luzzatti spera più nelle fortune d’Italia che nel senno dei suoi reg-
gitori. Vivono alla giornata. Sella sopra tutti vede poco chiaro in questa
arruffata, arruffatissima matassa. C’è qualche screzio tra i ministri: forse
uscirà alcuno. Piace che Lamarmora vada»!90).
Appena un anno più tardi il poeta scrive al Lampertico da Roma,
esprimendogli il suo «immenso sbalordimento» per le meraviglie del-
la città e accennando al proposito di ritornare per Milano dove in-
tendeva far visita al Manzoni. Quando poi al nuovo clima politico del-
la città scrive.
«Se tu mi domandi degli umori della città, non saprei che dirti; ma
da quanto odo e vedo mi pare che le cose stiano a questo modo: il Papa
protestando aiuta l’Italia e l’Italia osteggiando aiuta il Papa. Persona de-
gnissima di fede mi assicurava che i 9/10 della popolazione sono pel Pa-
pa. Il giuramento imposto ai professori d’università ha inasprito gli ani-
mi, tanto più che si comincia a comprendere che quella misura si prese
colla previsione che si sarebbe fatto posto alle nuove creature del mini-
stero, Civinini, Bonghi, Stanislao Mancini, ecc., ecc.»(91).
Se lo Zanella non nasconde qualche nota di disappunto con i go-
verni della Destra moderata, il suo umore si mostra piuttosto cupo
con quelli della Sinistra liberale. Ne troviamo traccia in una sua con-
fidenza all’amico Lampertico e in una lettera che gli scrisse Alberto
Cavalletto.
Al Lampertico il 23 febbraio 1877 egli scrive:
«Non ho ristampato l’ode a Cavour perché mi pare più ragiona-
mento che poesia (...). Ti dirò anche che quel cenno pell’ingresso del re
in Campidoglio non mi piacque mai e meno che meno ora che veggo co-
me ritalia si conduce in Roma. Più evasi negli anni e più le cose mi ap-
paiono sotto punto diverso che non soleano; la poesia (...) quando abbia
apparenza di adulatrice mi viene sempre più in uggia»(92).
Ma l’umore dello Zanella doveva essere addirittura nero nella let-
tera inviata al Cavalletto sulla fine del dicembre 1885 in risposta ad un
suo biglietto d’auguri: tant’è vero che lo stesso Cavalletto il primo
gennaio 1886 scrisse al poeta vicentino una lunga e affettuosa lettera
(90) BCV, CZ. 23. 44 - Zanella a Lampertico, Vicenza 28 settembre 1870.
(91) BCV, CZ. 23. 80 - Zanella a Lampertico, Roma 16 ottobre 1871.
(92) BCV, CZ. 23. 115 - Zanella a Lampertico, Vicenza 23 febbraio 1877.
