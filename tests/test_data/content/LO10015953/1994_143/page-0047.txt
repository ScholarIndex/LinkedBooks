46
EGIDIO IVETIC
(6,6% sul totale della regione); si trattava in genere di brazzere, agili
imbarcazioni dotate di remi ed una vela, che erano affidate a 3 o 4 uo-
mini. In totale gli addetti alla pesca erano 70. Le barche da mercanzia
erano 22 (16,9% sul totale della regione); erano diffuse le peotte, i pie-
leghi o i trabaccoli, che imbarcavano anch’essi da 3 a 4 persone, pa-
roni compresi. In tutto erano 81 i marinai a Parenzo nel 1746.
Trent’anni dopo (1775) il numero dei capi famiglia impiegati in tale
settore, che però non rappresentava il totale degli addetti, equivaleva
a 64 pescatori e 57 marinari)47).
È certo che le attività della marineria e della pesca registrarono un
continuo sviluppo nel corso della seconda metà del Settecento, lo at-
testavano il numero crescente degli occupati in tale ramo ed il nume-
ro delle imbarcazioni. Secondo le abbastanza attendibili Anagrafi ve-
nete del 17 90(48), il numero dei marinai padroni di barca era 90, men-
tre i pescatori invece erano 150: in tutto 240 «lavoratori del mare» con-
tro i 151 del 1746, pari ad un aumento totale del 62,9% (media de-
cennale del 15,7%). Nel 1806 a Parenzo cerano 8 grosse barche da
commercio con una portata da 500 a 1000 staja, 10 brazzere da com-
mercio, 38 brazzere da pesca, 20 brazzere da trasporto del sale ed al-
tre derrate-. in tutto 76 imbarcazioni)49) contro le 42 (di ben più ridot-
ta portata) di sei decenni prima. Se, in base al numero delle imbarca-
zioni (42), Parenzo era nel 1746 al quinto posto in ordine dei porti a
livello istriano, dopo Rovigno (79 imbarcazioni, 31,7 /o del totale), Pi-
rano (109), Capodistria (79) e Isola (46), nel 1806 era terza, alle spalle
sempre di Rovigno (286 navi, 46% del totale) e Pirano (89), con 76 na-
vigli. In quell’anno le cosiddette grosse barche da commercio erano
concentrate a Rovigno (50), Parenzo (8), Cittanova (1) e Pola (1).
La pesca, uno dei capisaldi dell’economia della costa istriana, eb-
be a Parenzo, nel corso del Settecento, un incremento notevole, pas-
sando da un ruolo di attività legata alla pura sussistenza a quello del
profitto)50).
(47) ABOP, Ristretto.
(48) ASV, Deputati ed Aggiunti, Registro delle Anagrafi 1790.
(49) E. Apih, Il rapporto sull’Istria del Consigliere di Stato Giulio Cesare Bergnani
(1806), «ACRSR», XII, 1981-1982, p. 263. . .
(50) per ia pesca jn generale nella regione istriana cfr. J. BASIOLI, Trgovina i ra-
spodjela morske ribe na obali lstre u proslosti (Commercio e distribuzione del pesce sul-
