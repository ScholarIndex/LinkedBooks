RECENSIONI
173
Santa Maria Nova di Soligo, pubblicazione a cura della Provincia di Treviso.
Assessorato alla Cultura, Treviso 1994, pp. 193 con taw. 17 a colori,
figg. 119 in bianco e nero e grafici 14.
Santa Maria Nova di Soligo trae spunto dal recente restauro dell’oratorio
trecentesco così intitolato. Il volume consta di due saggi e di due relazioni sui
lavori, stese - queste ultime - da Luigi Cerocchi per gli interventi architetto-
nici (p. 173-186) e Gabriella Delfini Filippi per il ripristino dell’importante
ciclo di affreschi (p. 187-193).
Il significato e lo scopo del primo studio (La fondazione di Santa Maria
Nova Di Soligo, p. 19-54) sono esplicitati dall’autore, Giampaolo Cagnin, a
conclusione del proprio scritto: «Nella realizzazione di Santa Maria Nova di
Soligo storia dell’arte, storia delle devozioni e della religiosità, storia della ci-
viltà e della cultura (...) si intrecciano e si integrano con la storia di una per-
sona e di una famiglia e dell’ambiente in cui i suoi esponenti vissero. Solo una
visione d’insieme della realtà e della società solighese, quale si era venuta for-
mando verso la metà del XIV see., può aiutare a comprendere meglio nel suo
significato originario l’iniziativa di Rizzardo da Soligo. In questo modo la
“lettura” della struttura della chiesa e degli affreschi che la decorano può
continuare a comunicare ed a trasmettere un suo messaggio».
Il Cagnin ricostruisce infatti - tramite l’attenta e meticolosa analisi archi-
vistica, di cui è riprova la ricca appendice documentaria (16 docc. dal 1306
al 1374) - non soltanto le vicende della fondazione e della gestione della cap-
pella (grazie all’esame dei due instrumenta oblationis del 1356 e ‘59 sono fis-
sati la data approssimativa dell’edificazione, le clausole del giuspatronato e
l’aspetto patrimoniale), ma anche la storia personale del committente, Riz-
zardo da Soligo, di cui sono definiti i rapporti con l’aristocrazia locale (i Ca-
minesi di sopra e di sotto ed i Collalto), l’attività economica (la gestione per-
sonale dei beni, il commercio, i lucrosi prestiti), la famiglia (il matrimonio con
Caterina degli Azzoni, da cui ha tre figlie, Anastasia, Beatrice e Luigia) e la
posizione nella genealogia dei da Camino (è figlio di Giacomo, a sua volta fi-
glio naturale di Gherardo signore di Treviso, Feltre e Belluno). Di più: egli è
collocato in un preciso ambito culturale (si parla dei professori di grammati-
ca e degli umanisti di Conegliano, dell’importanza dei Castelli di Collalto e
San Salvatore, della presenza di piccole strutture didattiche in alcuni paesi
del contado, delle iniziative private) ed in un altrettanto definito clima reli-
gioso (si tratta la pratica frequente delle donazioni votive e dei lasciti per la
salvezza dell’anima, la diffusione del culto di Sant’Antonio Abate in area co-
neglianese). Risulta così determinato un panorama più vasto della vita nella
Marca Trevigiana attorno alla metà del Trecento, che offre spunti ed infor-
mazioni utili al di là dell’argomento particolare.
Allo stesso modo il secondo saggio (I dipinti murali trecenteschi in Santa
Maria Nova di Soligo e un compendio della pittura di Due e Trecento nell'Al-
