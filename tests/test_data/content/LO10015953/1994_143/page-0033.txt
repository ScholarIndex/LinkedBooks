32
EGIDIO IVETIC
re negative e di inaugurare un processo di espansione demografica che
ebbe maggior consistenza nel settantennio 1680-1740, quando la po-
polazione passò da circa 700 abitanti ad oltre 1500(2). La crescita era,
derivata in massima parte da una costante immigrazione spontanea ed
organizzata, sia di singoli individui sia di interi gruppi di famiglie.
Lentamente, a cavallo tra il XVII ed il XVIII secolo, si era ricucito pu-
re il tessuto sociale che aveva ripreso la sua struttura tipica, articolata
nei due ceti principali, ossia i «notabili», i nobili ed i cittadini di di-
ritto, membri del Consiglio di Parenzo, ed i «popolani», cioè i pesca-
tori, i marittimi, gli artigiani, che rappresentavano la grande maggio-
ranza della popolazione. All’interno dell’area urbana, delimitata dal-
le antiche mura di difesa, nel corso dei decenni i nuovi abitanti si era-
no stabiliti egualmente ripartiti nei quattro quartieri di Posteria, Por-
ta Nova, Marafor, Predol, senza una precisa suddivisione per appar-
tenenza sociale o professionale. Malgrado l’effettivo numero dei resi-
denti, durante il Settecento, oscillasse tra le 1450 e le 1850 anime, il
carattere urbano di Parenzo era ben tangibile nelle sue vestigia e sal-
damente presente nella mentalità dei suoi cittadini di diritto e non ,
nella tradizione del conservare ad ogni costo le istituzioni municipali
e le varie funzioni amministrative e, soprattutto, nella struttura
dell’ambiente sociale!3).
La città, situata su una bassa lingua di terra proiettata nel mare, sin
dalle sue origini aveva sviluppato le attività della marineria e della pe-
sca, ma altrettanto l’artigianato, il commercio, i vari servizi ed in mi-
sura minore l’agricoltura. Questo tipo di economia, che era dipen-
dente tra il Quattrocento ed il Seicento dall’intensità dei traffici com-
merciali veneziani, nel corso del XVIII secolo aveva sviluppato un ca-
rattere più autonomo: i padroni di imbarcazioni da trasporto e pesca
cercarono di promuovere un proprio settore di servizi spostandosi
verso le coste asburgiche e quelle dello Stato prontificio!4), gli arti-
giani rivolsero i loro prodotti verso i centri rurali del territorio, il pe-
sce salato venne sempre più spesso contrabbandato verso il nuovo
(2) IvETIC, La popolazione, pp. 134-137.
(3) Benussi, Parenzo, pp. 201-203.
b) Cfr. N. COLAK, Navigazione marittima fra iporti dalmato-istriani e i porti pon-
tifici alla fine del Settecento, «Studi veneziani» (= «SV»), XI, 1969, pp. 603-605.
