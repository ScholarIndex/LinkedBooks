RECENSIONI
175
Inoltre l’occasione del convegno di studi si presenta come un passo im-
portante per quel conto che la “giustizia” della storia ha a tutt’oggi in sospe-
so con il Polesine, da un lato, sfruttato nei secoli ai fini di un tipo di produ-
zione alimentare indirizzata prevalentemente all’esportazione e tale da non
sfamare chi produceva, e d’altro lato, consegnato ai posteri attraverso le len-
ti di una storiografia, che solo da pochi lustri si è accorta delle ricchezze in
esso contenute.
C’è poi il terzo motivo, tale solo in ordine di tempo, che opportunamen-
te è stato colto dagli organizzatori del convegno e dal curatore del volume,
relativo alle vicende del movimento cattolico tra la fine dell’Ottocento e i
primi del Novecento, che svolse una funzione particolarmente importante
nel territorio polesano e la cui conoscenza è di rilievo anche per la compren-
sione della storia d’Italia dopo l’Unità.
Nella prima sezione, la figura di Giacomo Sichirollo è illuminata in nu-
merosi contributi. Nato il 17 aprile 1839 ad Arquà, studiò nel Seminario di
Rovigo e dopo aver constatato la sua inidoneità fisica a sostenere la vita clau-
strale nell’ordine dei Cappuccini, fu ordinato sacerdote nel 1861. Personalità
inclinata naturalmente agli studi, Sichirollo aderì in un primo tempo al ro-
sminianesimo per poi “convertirsi” ad un più ortodosso tomismo, in linea col
quale saranno improntati i suoi insegnamenti al seminario rodigino. In cam-
po pratico, le sue vicende non furono tuttavia meno ricche e lo videro prota-
gonista pressocché in tutti i momenti cruciali della vita del movimento cat-
tolico polesano. Fu promotore di attività culturali e letterarie di ispirazione
cattolica con la Santa Lega, realizzatore della Cattedra di Economia Sociale
e di Agricoltura presso il Seminario, collega e conoscente del Tomolo per la
diffusione dell’Unione Cattolica degli Studi Sociali, cofondatore e poi presi-
dente onorario della Federazione delle Casse Rurali di Rovigo, infine consi-
gliere provinciale a partire dal 1900. Uomo di grande equilibrio, seppe co-
niugare una dottrina da tutti riconosciuta con l’umiltà e il senso pratico del-
le sue radici, rifiutando posizioni manichee allora frequenti (come quando si
dichiarò favorevole all’erezione del monumento a Carducci) e preferendo la
certezza di un’azione efficace nel suo Polesine alle lusinghe di prestigiosi in-
carichi lontano dalle terre natie.
Umberto Muratore dedica il suo saggio a Sichirollo e Rosmini, ma in
realtà, a partire dal momento in cui il futuro prefetto del Seminario dichiarò
la sua conversione al tomismo, questo studio ben più ampiamente interessa
la storia del rosminianesimo veneto.
Il volume prosegue orientato, ma non fissato, anche cronologicamente,
sulla vita del Sichirollo, con l’informato articolo di Luciano Malusa, che ap-
profondisce i rapporti del Nostro con il neotomismo nell’età di Leone XIII.
Sono illustrate la ricchezza e la varietà degli spunti offerti dagli scritti del
grande aquinate, nell’interpretazione del canonico polesano, non chiusi in un
esclusivo recinto per metafisici, ma in grado di condurre il pensiero cristiano
