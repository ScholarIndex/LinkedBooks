156
NOTE E DOCUMENTI
di ottenere accresce tal volta gli stimoli al desiderio: osservai che, non essendo
molto ricco il Regno di Danimarca, non poteva dentro il medesimo riuscire ab-
bondante lo spazio delle mercanzie, ma più copioso più tosto nei porti del Balti-
co, dove gli Olandesi mandano tutti gli anni circa 700 vasselli e in quattrocento
gli Inglesi, così che le navi venete averebbero colà dispensato il loro carico con
più felice riuscita. Mancando però alle medesime in quelle parti qualunque asii-
lo, né potendosi mettere l’intenzione ad effetto, atteso il troppo grande evidente
pericolo, mi nacque in questo riflesso la necessità di cercare il modo con cui, sen-
za aggravio di gabelle potessero li legni veneti fermarsi in Copenaghen, overo de-
positarvi per qualche tempo le merci per essere spedite altrove. Ne supplicai la
Maestà e ne ottenni la grazia in modo tale che, se si desse il caso di dover colà trat-
tenere le merci stesse anche lo spazio di tre anni interi, potranno estrarsi senza
immaginabile pagamento di gravezze né d’entrata, né d’uscita.
Questo, che è il secondo punto del favorevole diploma, ha invero un fonda-
mento d’equità intiera rispetto ai legni veneti, perché non hanno ricovero nel Bal-
tico, ma, come di questa mancanza di ricoveri non ha alcuna colpa la Danimarca,
così non può negarsi che il rimedio, col quale ella vi accorre col sacrifizio dei pro-
pri diritti, è un privileggio che distingue la nazione veneta dalla inglese e olande-
se, e anche dalli stessi sudditi del Re.
Per quanto riguarda poi l’unione desiderata da questi mercanti a quella
Compagnia delle Indie, non lasciai di tentare la facoltà di avere in essa alcun ca-
ratto ed ecco qui nuovamente essaltare l’incomparabile inclinazione del Re verso
le convenienze dei sudditi veneti, avendo egli medesimo proposto immediate
questo punto al suo Consiglio. Rispose questo, essere stata più volte ricusata la
cosa stessa agli Olandesi, che offrirono millioni in aumento di quel negozio nel
quale per riguardi politici e ecconomici non potevano ammettersi che nazionali:
esser pur troppo malcontenti gli Olandesi della nuova introduzione del traffico
veneto tanto privileggiato nel diploma, che raggiungervi ciò che a loro si è sem-
pre negato sarebbe un dar loro troppo giusto motivo d’irritamento.
Il Re dunque mi fece sapere col mezzo del signor Guibar che, attesa tale ri-
sposta, nel suo consiglio, non poteva convenire alle brame della Compagnia; es-
sere però tale la bontà sua verso la mia persona, che non saprebbe la sua clemen-
za escludermi quando desiderassi d’interessarmi. Tanto riferisco puntualmente
alle EE. W., perché, se il mio nome potesse in ciò giovare agli interessi di questa
piazza, abbia la loro auttorità in ogni occorrenza a valersene.
Aggiungerò che, avendo potuto io conoscere non essere molto in quelle par-
ti graditi gli Olandesi, a riguardo che cercano sempre d’oprimere col loro co-
mercio quello delle altre nazioni, non sarei fuori di speranza che, incaminandosi
il traffico di questa piazza, se ne potessero col tempo migliorare le condizioni,
quando massime cessi il mottivo delle correnti gavi emergenze, che tengono al
presente sì strettamente legata la Danimarca alle marittime potenze.
Ecco tutto il mio operato alla corte di Copenaghen intorno al commercio, ri-
servandomi di rendere ai mercanti le più distinte noticie raccolte con essattezza
uguale al bisogno di ben fondare l’introduzione d’un traffico profittevole.
Un solo particolare devo ancora rassegnare alle EE. W. riguardante il mio
passaggio per Hannover. Coltivando il buon genio di quell’Ellettore, mi riuscì ri-
