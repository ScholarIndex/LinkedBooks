226
PAROLE DEL PRESIDENTE
nutrito gruppo di studiosi, impegnati a trarre dalle vecchie carte le te-
stimonianze dell’antica virtù e a far rivivere in vario modo il passato,
anche se non sempre felice e allegro. E mi piace qui ricordare questo
nuovo fervore culturale polesano, testimoniato da una fitta serie di
pregevoli pubblicazioni, dall’impegno profuso nell’organizzare fre-
quenti convegni di studio, dalla felice e proficua collaborazione fra
l’Accademia dei Concordi e la giovane Associazione culturale Minel-
liana.
Ritrovandoci qui, in questa splendida sala, il nostro pensiero tor-
na ai tempi lontani, a quell’adunanza del 28 ottobre 1883, rinviata di
un anno a causa delle calamità che colpirono allora Rovigo. In
quell’occasione il presidente della Deputazione Fedele Lampertico
disse parole, che vale la pena di rileggere e sulle quali è opportuna una
nostra riflessione: «Al primo annuncio che sarebbero venuti tra voi
questi storici, si poteva temere che molti ci avessero creduto gente
dell’altro mondo. Siamo venuti: e vi abbiamo detto che è nostra sol-
lecita cura di porre in luce tutti quei documenti che per voi e per tut-
ti son vindice del diritto, che danno all’arte ed all’opera de’ Governi
più sicuro indirizzo; che valgono a farci forti della esperienza de’ se-
coli per invocare provvedimenti pari alla necessità, ordinamenti che
valgano ad un’azione assidua, vigorosa, pronta, fornita di sufficienti
mezzi e poteri. Quale storia di più alto onore per l’intelligenza e la vo-
lontà umana?».
Ascoltando queste parole, vien da pensare che anche noi, tornan-
do a Rovigo, abbiamo, in fin dei conti, una nostra funzione, che non
è quella di fare inutile sfoggio di severa erudizione, ma è piuttosto
quella di indagare umilmente il passato, affinché esso sia di serio am-
maestramento per il presente e per l’awenire.
Con questo pensiero e con la ferma convinzione che si debba sem-
pre perseguire la verità, anche se non sempre gradita, prego il socio
Enrico Zerbinati, che desidero ringraziare a nome di tutti, a voler te-
nere il suo discorso su Collezionismo archeologico e cultura antiquaria
in Polesine tra Cinquecento e Ottocento.
Federico Seneca
