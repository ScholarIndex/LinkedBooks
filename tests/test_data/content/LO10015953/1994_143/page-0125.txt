124
ERMENEGILDO REATO
Nel primo decennio del pontificato leoniano intanto il dibattito
tra cattolici intransigenti e cattolici liberali si vivacizzò e si arricchì di
nuove voci quali la «Rassegna Nazionale» di Firenze, periodico di
ispirazione conciliatorista, al quale collaboré lo stesso Zanella!105).
La nuova ondata di speranze iniziò da uno scambio di lettere tra
monsignor Geremia Bonomelli e il papa alla fine del 1886: al vescovo
di Cremona, che lo invitava a compiere nell’anno del suo giubileo
«L’opera di tutte più ardua (...) la pacificazione della patria nostra»,
Leone XIII rispondeva che l’invito incontrava perfettamente i suoi
desideri e in questo senso il pontefice si espresse anche nell’allocu-
zione del 29 febbraio 1887 (106).
Ma fu il discorso del 23 maggio seguente ad aprire la porta alle at-
tese dei conciliatoristi. Il papa, dopo avere accennato alle sue iniziati-
ve per la pace tra la Chiesa cattolica tedesca e il governo germanico di
Bismark, soggiungeva:
«Piaccia al cielo che lo zelo di pacificazione, onde verso tutte le na-
zioni siamo animati, possa, nel modo che dobbiamo volere, tornare uti-
le all’Italia, a questa nazione cui Iddio con sì stretto legame congiunse al
Romano Ponteficato e che la natura stessa raccomanda particolarmente
all’affetto del Nostro cuore»(107).
L’iniziativa del pontefice, che suscitò un’ondata di entusiasmo ne-
gli ambienti conciliatoristi e indusse l’abate Luigi Tosti a pubblicare
un coraggioso opuscolo sulla Conciliazione, incontrò ben presto la
diffidenza delle diplomazie francese e spagnola, timorose di un avvi-
cinamento tra le due sponde del Tevere a tutto vantaggio della Tripli-
ce alleanza, e incontrò pure una scoraggiante replica di Crispi in Par-
lamento. Ne seguirono la sconfessione vaticana di padre Tosti e una
lettera del Pontefice al nuovo Segretario di Stato, piuttosto riduttiva
nei confronti dell’allocuzione del 23 maggio!108).
Lo Zanella, che aveva sempre coltivato con sincero impegno
!105) Cfr. di G. Azzolin, Giacomo Zanella e la stampa cattolica nazionale e vicen-
tina (testo ciclostilato di una lezione tenuta all’Ateneo zanelliano di Vicenza, pp. 16-
21).
(106) SCOPPOLA (a cura di —), Chiesa e Stato..., p. 176.
(107) SCOPPOLA (a cura di—), Chiesa e Stato..., p. 181.
(108) Scoppola (a cura di—), Chiesa e Stato..., pp. 198-200.
