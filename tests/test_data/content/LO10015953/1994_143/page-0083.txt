82
EMMA BORTOLATO
della nomina a vescovo di un suo autorevole membro; in seguito tut-
te le composizioni accademiche erano state archiviate.
La richiesta fiorentina rimase quindi senza risposta, mentre la pro-
posta fatta dal Ministero della Pubblica Istruzione alcuni mesi dopo
ebbe riscontro negativo. Il Comune di Castelfranco aveva infatti co-
municato a Trevisan la notizia che il 29 settembre si sarebbe tenuto a
Firenze il sesto Congresso Internazionale di Statistica e che tutti i cor-
pi accademici ed i singoli cultori erano invitati a prendervi parte(79).
II Trevisan tuttavia declinò garbatamente l’invito ministeriale!80),
riservando il medesimo atteggiamento anche per la proposta, fatta nel
1872 dal Ministero della Pubblica Istruzione, con la quale si voleva
coinvolgere l’Accademia ad inviare le sue pubblicazioni alla Mostra
Universale di Vienna.
Si trattava di un evento importante per la cultura italiana, grazie al
quale le opere più interessanti del Regno avrebbero potuto ottenere
fama e prestigio!81).
Come sempre, la risposta del Trevisan fu sconfortante. Del resto
mancavano le pubblicazioni che costituivano l’oggetto stesso della
mostra progettata.
Comunque gli ostacoli posti alla riapertura dell’Accademia cad-
dero all’inizio del 1874, quando il vecchio presidente morì!82). Im-
mediatamente si stabilì la riattivazione della società a capo della qua-
le si pose il Puppati nelle vesti di nuovo presidente, affiancato dal Pro-
sdocimi, suo vice.
Erano stati necessari quasi nove anni prima che l’Istituto potesse
venire riaperto. Nel frattempo gli interessi culturali si erano modifi-
cati, i temi trattati non erano solo letterari, al cambiamento sociale ne
era seguito uno intellettuale attestato dalla diffusione del positivismo
e dal desiderio di affrontare e risolvere i problemi e le carenze del pe-
riodo storico, in cui lo stesso intellettuale si trovava a vivere.
L’Accademia quindi, chiuso il periodo letterario precedente, in cui
si erano fuse assieme tendenze neoclassiche e sentimentalismo, ab-
bandonata l’intimità raccolta di certa sua produzione nutritasi di ama-
(79) B.C.C.F., C. n. 1, B3F6, f. 28.
(so) B.C.C.F., C.n.l, B3F6, £ 28a.
(81) B.C.C.F., C. n. 1, £. 79. .
(82) B.C.C.F., C. n. 1, B3F1, f. 33.
