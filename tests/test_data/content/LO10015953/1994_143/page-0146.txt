NOTE E DOCUMENTI
145
petere all’altro ramo della famiglia, Gabriele Soderini sembra fornito
di un complesso di sostanze tali da consentirgli di vivere secondo il
suo rango senza gravi angustie(13). Il figlio Bernardino, sposatosi nel
1716 con Isabella Boldri, seguì le orme paterne e, durante il soggior-
no del padre in Danimarca, lo sostituì nella carica di sovrintendente
alle miniere.
Gabriele Soderini non fu del tutto estraneo ai rapporti sociali e
commerciali, tuttavia fu fondamentalmente uomo pratico; alla luce
dei risultati che ottenne nell’estrazione del rame in qualità di sovrin-
tendente delle miniere statali di Agordo, possiamo dire che dovette
essere buon esperto nelle tecniche di produzione mineraria, alle qua-
li si avvicinò anche per tradizioni di famigliai14). Nel suo curriculum
l’esperienza mineraria pare essere a tal punto importante e prevalen-
te - ricordiamo che proprio in quegli anni la sua gestione raggiunge-
va il massimo degli utili - da far pensare che la decisione del governo
della Serenissima di inviare il Soderini in Danimarca voglia indicare
come, nell’ambito della missione, le attenzioni veneziane si concen-
trassero maggiormente sull’affare delle miniere della Norvegia.
Al ritorno dal soggiorno alla corte danese, forse anche per il
mancato riconoscimento dei suoi servigi, apparve disamorato nella
gestione delle attività estrattive; alcune difficoltà di ordine pratico,
un contenzioso con i fornitori di combustibile, contrasti con le stes-
se magistrature veneziane, uniti ad una sua non del tutto immotiva-
ta trascuratezza, determinarono un calo dei profitti della concessio-
ne(15). Succeduti ai Soderini nella gestione delle miniere i Callegari,
(13) GEORGELIN, Venise au siècle des lumières, p. 646, attesta una rendita annua
complessiva nel 1761 di 3000 ducati e, dato il numero limitato dei componenti, inclu-
de i Soderini tra i patrizi très riches. Per quel che mi riguarda, in assenza di documen-
ti più decisivi, resto dell’opinione che, se ricchezza vi fu, appartenne principalmente
all’altro fuoco.
(M) Interessanti informazioni sull’attività mineraria dei Soderini in Agordo si tro-
vano nel non recentissimo, ma tuttora fondamentale, A. ALBERTI - R. CESSI, La politi-
ca mineraria della Repubblica Veneta, Roma 1927, p. 290-309; più recentemente cfr.,
R. VERGAM, Gli inizi dell’uso della polvere da sparo nell’attività mineraria: il caso ve-
neziano, «Studi Veneziani», n.s. 3 (1979), p. 97-140. Sulla produzione mineraria in
epoca veneziana, anche in altri distretti, oltre ai ben noti lavori di A. FRUMENTO, tra
gli altri, G. Zalin, Dalla bottega alla fabbrica. La fenomenologia industriale nelle pro-
vince venete tra ‘500 e ‘900, Verona 19922, p. 75-83; U. Tucci, L’industria delferro nel
Settecento, la Val Trompia in Ricerche storiche ed economiche in memoria di C. Barba-
gallo, II, Napoli 1970, pp. 417-462.
(13) A.S.V., Deputati alle miniere - Processi - Soderini. Cfr. Alberti-Cessi, La po-
litica mineraria, p. 304.
