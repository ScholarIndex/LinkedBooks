GIOVANNI MANTESE
Giovanni Mantese è morto da ormai due anni. Ma la sua memoria
rimane viva e il rimpianto grande. E il cuore vuole il ricordo di Lui
anche sulle pagine di questa rivista che fu anche sua.
Infatti era socio della Deputazione di Storia Patria per le Venezie
dal 1958. L’aveva voluto personalmente il presidente Roberto Cessi,
che non aveva faticato a ravvisare nell’esile prete di Vicenza il pazien-
te ricercatore d’archivio, l’innamorato del documento, il convinto as-
sertore della necessità di ancorare e quasi affidare il discorso storico
alla voce del documento, in una sorta di appassionato revival neopo-
sitivista: tutte cose di cui Roberto Cessi faceva gran conto.
L’umilissimo prete di Vicenza ne fu profondamente lusingato e vi-
vamente incoraggiato. Perché proprio di questo aveva bisogno: di es-
sere autorevolmente incoraggiato a continuare.
Infatti la morte del suo grande estimatore e mecenate, il vescovo
Perdurando Rodolfi, che l’aveva mandato a Roma a studiare storia ec-
clesiastica e gli aveva affidato il compito arduo di scrivere la storia del-
la Chiesa vicentina, l’aveva privato del suo più convinto e valido so-
stegno ed egli si era trovato pressoché solo a reggere ad incompren-
sioni e perfino a malevolenze.
Il giorno in cui ricevette la notizia della nomina a socio corrispon-
dente della Deputazione di Storia Patria per le Venezie mi telefonò
esultante per mettermi a parte della buona nuova e per avere il mio
parere sull’idea, che gli era venuta, di farsi stampare dei biglietti da vi-
sita con la nuova qualifica. Io poi non ho mai visto quei biglietti, né
siamo mai tornati su quell’argomento. Porse ebbe il sopravvento in lui
l’innata umiltà ed egli desistette dal pur comprensibile proposito. Ma
