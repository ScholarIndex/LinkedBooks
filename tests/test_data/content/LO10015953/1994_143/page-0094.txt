GIACOMO ZANELLA E L’ITALIA LIBERALE
(dalle sue lettere inedite
a Lampertico e a Fogazzaro)
Queste note si propongono di esplorare — senza peraltro la pre-
tesa di esaurirlo — uno degli aspetti più significativi del pensiero po-
litico e dell’opera letteraria di Giacomo Zanella.
L’arco di tempo in cui esso si colloca (1843-1888) si intreccia con
il periodo più vivace e complesso della storia del nostro Paese e que-
sta circostanza ci impone un breve richiamo al clima culturale e poli-
tico di quegli anni.
Il dibattito, apertosi in Francia all’indomani della rivoluzione e
dell’età napoleonica anche in ambito cattolico nel tentativo di inter-
pretare il senso di quegli eventi, ebbe — com’è noto — le sue riper-
cussioni anche al di qua delle Alpi, suscitando atteggiamenti di radi-
cale condanna delle idee di cui la rivoluzione è stata apportatrice e
delle sue conseguenze politiche e sociali, e posizioni di aperta accet-
tazione dei nuovi mezzi offerti alla Chiesa dalla mutata situazione sto-
rica.
In Francia la radicale condanna dell’esperienza rivoluzionaria si
coagulava col nome di «ultramontanismo» attorno al fideismo di De
Bonald e all’intransigenza filo-papale di De Maistre e di Veuillot,
mentre la sua accettazione come valore positivo per l’emancipazione
della Chiesa dalle ipoteche del potere politico si raggruppava attorno
a «L’Avenir» di Lamennais convertito al liberalismo, e dei suoi gran-
di amici Montalembert e Lacordaire, i quali continuarono la batta-
glia de «L’Avenir» nel nuovo periodico «Le Correspondant».
In Italia sulla prima posizione troviamo padre Gioacchino Ven-
tura con la sua «Enciclopedia Ecclesiastica» e l’abate Baraldi con le
sue «Memorie di religione, di morale e di letteratura». L’altra corren-
