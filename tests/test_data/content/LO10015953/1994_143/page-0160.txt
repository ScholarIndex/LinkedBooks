NOTE E DOCUMENTI
159
maneggio delle armi chi porta dalle fascie generosità di cuore e elevatezza di spi-
rito e il ricavare nel resto i soccorsi possibili di contante per sostenere la guerra
medesima e non può negarsi che questa necessità produca i suoi disordini, per-
ché, oltre le doglianze de’ nobili in veder innalzate agli onori famiglie loro infe-
riori di grado, conviene che certamente detteriori il commercio, che facilmente si
abbandona da chi trova ne gli ingrandimenti pascolo all’ambizione.
Avrà al presente il Re sotto l’armi 36.000 uomini nella Danimarca quasi tut-
te truppe regolate e 24.000 nella Norveggia, tra le quali 8.000 son di milizia pae-
sana, ma aguerita e valorosa quanto dir si possa. L’armata navale sarà di 28 in 30
navi da guerra, tra le quali vi è la capitana nominata Federico IV, che porta 120
pezzi di cannone tutto di bronzo. Non è scarso il regno di marinarezza, impie-
gandosi nella flotta sola un numero di 15.000 marinari. Oltre a tutte queste forze
inservienti ad uso della corona, tiene il Re altri 14.000 combattenti al soldo degli
alleati. Da questi ricava il suo utile, ma è troppo superiore il straordinario aggra-
vio della corrente guerra, che, assorbendo tesori, porta la necessità di aggravare
fortemente i sudditi e assai naturale che per questa ragione deve generalmente es-
sere disapprovata la guerra da tutti gli ordini. Ad ogni modo il dissenso dell’ac-
cennato monsieur d’Alent ebbe, come lui stesso mi disse, altri motivi. Intende egli
che non convenga al suo Re l’ingrandire soverchiamente la Moscovia a dispendi
della Svezia, la quale più tosto averebbe massima di coltivare. Accorda la gelosia
che ella porta e come confinante e come bellicosa, ma considera men pericolosa
la di lei vicinanza di quello, sia l’aver per confinante la Moscovia, la quale, in-
comparabilmente superiore e tanto più formidabile quanto più si ingrandisse,
non soffrirebbe qualunque argine fosse in ogni caso capace di opponersi la Da-
nimarca. Ad ogni modo, detterminatosi il Re alla guerra, la sostiene con costan-
za in onta al grave peso che porta al regio erario, al quale d’ordinario non forni-
scono più che tre millioni e mezo di contante all’anno le proprie rendite, essen-
do anche rimarcabile il danno che riceve il commercio dagli armatori svedesi. Il
Re vi è entrato col fine, invero, di abbassare la Svezia, ma nel tempo stesso per un
principio d’amicizia colla Moscovia, con cui entrò in trattato senza veruna prete-
sa, anzi ricusando le offerte che ella a tale oggetto li fece. Li colpi però fin ora sof-
ferti hanno necessitato il Re a richiedere quel denaro che in via di patto aveva per
avanti ricusato e alla mia partenza di Copenaghen ricevè anco una somma di
400.000 ducati e la promessa che li sarà inviata ogni anno una nave carica di mol-
ti requisiti per il bisogno della sua armata. È così costante la Maestà sua nell’im-
pegno che, fattili ultimamente proponere dalla Svezia partiti assai vantaggiosi, li
ha participati in Moscovia, accompagnati però dai rifflessi propri per palesare la
necessità di continuati soccorsi. In tanto ogni suo pensiero è rivolto alla conti-
nuazione della guerra, a tutto volendo personalmente insistere e vedere, al qual
fine ha fatto aprire un foro, per cui si introduca dal suo castello nel commissaria-
to di guerra all’improvviso e inosservato a rivedere egli stesso e assistere ad ogni
occorrenza.
Conserva parimente la Maestà sua una stretta amicizia coll’Inghilterra e
l’Olanda. Con la prima, oltre i riguardi dell’alleanza e del traffico e oltre il vinco-
lo della parentella che non si dà però alcuna ragione al trono della Gran Breta-
gna, corre assai meglio inclinato che verso l’Olanda il genio del Re e dei suoi sud-
