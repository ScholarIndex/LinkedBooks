180
RECENSIONI
tradurre rimandi e a instaurare raffronti, che mettono in evidenza affinità e
consonanze, oppure peculiarità e differenze.
Il protagonismo dei vescovi, tuttavia, passa in secondo piano di fronte a
un altro protagonismo: quello della gente umile, aggregata attorno alla par-
rocchia e al clero curato, avversa alla guerra («II paese è avversissimo ad ogni
azione bellica», sostiene mons. Endrici il 12 maggio 1915, III, p. 32; «Io co-
nosco i sacerdoti del lato orientale, perché nato in quella parte, la mia par-
rocchia [Faedis] confina col goriziano, come pure conosco i sacerdoti del
Trentino nei vari punti che la diocesi di Padova confina con quella di Tren-
to e conosco i loro sentimenti: fatte pochissime eccezioni, vi sono contrari,
come le loro popolazioni: l’ho visto anche nella visita pastorale fatta lungo il
confine [...]», dice mons. Pellizzo il 15 giugno 1915,1, p. 37), vessata dalle
truppe d’invasione o profuga in terre lontane, abbandonata dalle autorità ci-
vili e dai referenti politici, ridotta agli stenti e alla fame, insidiata e vacillante
nella moralità, eppure incrollabile nella fede. Sono numerosi, nei tre volumi,
gli episodi di struggente amarezza, che sembrerebbero appartenere a una
oleografia stereotipata se non avessero, tristemente, il valore del fatto vera-
mente accaduto. E il vescovo Pellizzo quello che maggiormente segue e de-
scrive le vicissitudini della popolazione. E lui che racconta di profughi che
«lasciano mobilio, animali, derrate alimentari, raccolto tutto, tutto e partono
piangendo, urlando: una bambina di 14 anni conducente in una carriola da
muratore la nonna cieca!» (29 maggio 1916,1, p. 71); «La massima parte, e
sono migliaia e migliaia, tutto hanno perduto, anche gli indumenti: appena
sono coperti con quattro cenci, consumate le scarpe dal lungo viaggio, este-
nuati dal digiuno e dalle fatiche pel lungo viaggio senza avere potuto trovare
cibo. Mi assicurano che eguale era la sorte dei soldati fuggiaschi e dei loro
estenuati animali che cadevano per via. [...] Una madre passando l’acqua, vi
gettò dentro ad una ad una le sue cinque creature poi essa medesima vi si pre-
cipitò. Di simili episodi è una infinità!» (6 novembre 1917,1, p. 190). Ma al-
tre situazioni raccapriccianti vengono riferite dagli altri presuli, perfino dal
nunzio Valfré di Bonzo: «La fame non solo si fa sentire, ma essa miete già del-
le vittime abbastanza numerose. In un campo presso Tolmein sono concen-
trati circa 2000 prigionieri italiani, adibiti credo a dei lavori. Di essi in un me-
se più di 250 sono caduti malati. 25 sono morti e tra questi alcuni di fame. Un
testimonio oculare mi raccontava che uno di essi pagò una lira per comprare
un topo.» (5 marzo 1918, III, p. 381). Se i ricchi, i padroni, i potenti sono uni-
ti nella codardia e abbandonano le loro terre e i loro uffici (a questo propo-
sito i vescovi sono unanimi nell’esprimere un giudizio di chiara condanna), i
sacerdoti in cura d’anime, invece, sono intimamente partecipi delle condi-
zioni dei loro fedeli. Salvo rarissime eccezioni, li sostengono nella perma-
nenza nelle terre martoriate dalla linea del fronte o dall’invasione nemica, li
seguono nell’esilio coatto della profuganza, raggiungendo comportamenti
eroici che contraddicono, nelle azioni, l’accusa di disfattismo e di antipa-
