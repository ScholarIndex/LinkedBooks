NOBILI, CITTADINI, POPOLANI A PARENZO NEL SECONDO SETTECENTO 43
1800 il numero era salito a 22 (38). Appartenenti al ceto cittadino era-
no i diversi farmacisti di Parenzo, come nel 1775 lo erano Francesco
Zuliani, Giuseppe Vidali, Pietro Bardini, oppure i grossi mercanti co-
me Giuseppe Manzolin, Antonio Candussio, Andrea Zanetti.
Cercando di ricostruire le alleanze famigliari risulta evidente, per
il secondo Settecento, una certa-impermeabilità delle famiglie nobili
più rinomate (non sempre benestanti) nei confronti di quelle cittadi-
ne, sebbene queste fossero in espansione. Il caso citato degli Alberti-
ni, cittadini di diritto, che si erano costruiti il prestigio attraverso due
generazioni e quasi un secolo di presenza nel Consiglio nobile, e che
erano riusciti ad imparentarsi con le famiglie più illustri, è senz’altro
emblematico, ma non si trattava certo di una prassi diffusa.
Il sacerdozio rimaneva una scelta di compromesso ed una siste-
mazione sociale per coloro, tra i nobili ed i cittadini che erano stati
esclusi dall’eredità diretta!39), oppure che provenivano da famiglie
economicamente disagiate. Notevole la presenza del corpo ecclesia-
stico nel 1775 a Parenzo, sede vescovile, con ben 27 sacerdoti su 1500
abitanti, includendo il vescovo Negri e non contando i religiosi delle
congregazioni francescana e domenicana presenti in città(40); si trat-
tava di un organismo composto da membri appartenenti a tutti i ceti
sociali. La maggioranza degli ecclesiastici derivava comunque dai
«notabili»: il 38,4% era di estrazione cittadina, il 23% di quella no-
biliare (assieme raggiungevano il 61,4%), il 23 % era invece di quella
popolare, mentre il 15% non era specificato!41).
E stato già sottolineato come a Parenzo nel Settecento i «notabili»
abitassero accanto ai popolari e non ci fosse ima precisa ripartizione
sociale per zone di residenza. Tale aspetto caratteristico era dovuto al
fatto che la città era stata ripopolata un po’ a caso e le varie abitazio-
ni abbandonate erano state occupate a seconda delle necessità degli
immigrati. Naturalmente l’abitazione delle famiglie più agiate era ben
(,8) Ibidem, p. 202.
(}s>) Cfr. ZlLIOTTO, Aspetti, p. 20: «... l’orgoglio di casta che, al dire del Molmen-
ti, “sacrificava tante fanciulle a chiudere nel velo il fiore della giovinezza per lasciare
intatto il patrimonio ai maschi”».
(40) Il documento, una lista degli ecclesiastici parentini, precede lo Status Ani-
marum del 1775.
(41) Si sono confrontati i nomi dei sacerdoti presenti nella lista con i dati iscritti
nello Status Animarum, dove, come riferito sopra, è possibile identificare l’apparte-
nenza sociale.
