NOTIZIE *
Chioggia al tramonto del Medioevo—Vista la mancanza anche solo di indizi
attendibili sulla consistenza demografica di Chioggia nel medioevo, è impossibile dire
se il numero di 15.000 abitanti, accertato nel 1525, sia da accogliere quale grandezza va-
lida per il primo Trecento, come è stato proposto da alcuni studiosi. Non lo sarebbe, a
giudizio di S. Perini, il quale nella monografia Chioggia al tramonto del medioevo
(Chioggia 1992) ridimesiona la cifra e ipotizza a sua volta un totale di 12.000 persone,
comprensivo dei residenti nel nucleo insediativo principale e nel borgo di Chioggia Mi-
nore. L’ipotesi, con tutta probabilità, è destinata a rimanere tale, così come quelle che
l’hanno preceduta, ma meritava richiamarla subito, giacché è indice significativo
dell’importanza del centro lagunare. Si tratta di un’importanza non certo ignota finora,
ma il nuovo contributo la presenta nelle sue molteplici dimensioni e nell’evoluzione di
lungo periodo. Lo studio del Perin, infatti, consiste in una ricostruzione puntuale che,
pur facendo perno sugli eventi della guerra del 1378-1381, persegue un arco cronologi-
co e tematico assai ampio. Partendo dalle testimonianze altomedievali e proseguendo
attraverso i secoli fino a tutto il Quattrocento (e anche oltre), l’autore analizza i quadri
ambientali, il tessuto sociale, le forme istituzionali sulla scorta di una folta massa docu-
mentaria per lo più inedita. È quasi superfluo precisare che la parte delleone tocca all’in-
dustria del sale. Questa viene descritta nella parabola del lento declino, dopo l’enorme
espansione del primo XIII secolo, mediante informazioni di carattere quantitativo sugli
impianti e il prodotto estratto e anche con preziose notizie sulle forme di gestione dei
fondamenti e sui rapporti di produzione. Chioggia, peraltro, non fu soltanto la capitale
del sale, come è stata felicemente denominata daJ.C. Hocquet. Orti, vigne, campi colti-
vati nelle campagne circostanti la rendevano centro agricolo di tutto rispetto, mentre la
pesca era attività ben più che semplicemente sussidiaria, anche se veniva esercitata su
spazi limitati. Artigianato e commercio completavano, arricchendolo, il campo delle at-
tività economiche e contribuivano nel determinare il profilo assai stratificato della com-
posizione sociale. Ma il terreno, in cui meglio si può misurare la complessità della storia
e della realtà chioggiotta, è quello delle istituzioni. Capoluogo di un segmento territo-
riale compreso nell’antico dogado veneziano, il centro fu sede vescovile dal XII secolo e
fulcro di un organismo comunale, le cui strutture di governo e di rappresentanza ripe-
*A queste «Notizie» hanno collaborato Maria Silvia Bassignano, Alfredo Buonopane, Sil-
vana Collodo, Flavia De Viti, Gianfranco Granello, Egidio Ivetic, Mariano Nardello,
Giovanni Pillinini, Francesco Piovan, Franco Sartori, Federico Seneca.
