246
ENRICO ZERBINATI
no apprezzate per le eleganti incisioni, in particolare di ceramica gre-
ca e italiota. Una rilettura ipercritica dell’opera non avrebbe senso
(82). L”’etruscheria” con cui vengono interpretati i monumenti è,
all’epoca, un vizio diffuso. Ottavio ritiene etruschi anche i resti di un
teatro. Prima di stampare l’opera vorrebbe che Giovanni Poleni, in-
terpellato per la sua competenza in materia di teatri e anfiteatri anti-
chi, gli confermasse tale attribuzione: cosa che il Poleni si guarda be-
ne dal fare, come rileva Irene Favaretto che ha studiato con la solita
finezza la schermaglia epistolare tra i due (83). Carlo Anti, sulla base
dei disegni settecenteschi, attribuirà al II sec. d. C. il monumento (84).
La debolezza della cultura antiquaria e della preparazione storico-epi-
grafica di Ottavio viene in luce anche quando egli ritiene genuine al-
cune iscrizioni incise su mattoni che il Maffei, in una lettera, con ru-
de sincerità gli confermerà trattarsi di falsi plateali (85).
Alla sua morte, il fratello Giuseppe, canonico in Treviso, ne pro-
segue l’impegno ideale, conservando le carte, i disegni e i pochi re-
perti di Ottavio, compresi i falsi mattoni che, con mia meraviglia, ho
scovato in un deposito del Museo Civico di Treviso (86).
Per avere ispirazione e incoraggiamento, è a Giuseppe che si ri-
volge, con l’entusiasmo di un neofita, il nipote Francesco Girolamo:
«Non v’ha cosa che mi dia tanto piacere, quanto lo scoprire memorie
de’ nostri antenati, e specialmente de’ nostri di Adria». Così nell’inci-
pit di una lettera del 18 ottobre 1767 (87). Può considerarsi l’inizio
dell’’’avventura” archeologica di Francesco Girolamo, il fondatore
del museo Bocchi.
(82) Su Ottavio Bocchi (1697-1749): C. De Michelis, Bocchi, Ottavio, in DBI, Ro-
ma 1969, pp. 75-76; E. ZERBINATI, Disegni di antichità per Ottavio e Giuseppe Bocchi,
in Venezia e l’archeologia. Un importante capitolo nella storia del gusto dell’antico nel-
la cultura artistica veneziana, Congresso Internazionale, Venezia, 25-29 maggio 1988,
Roma 1990, pp. 83-84.
(®3) I. FAVARETTO, Giovanni Poleni e l’antico, in Giovanni Poleni, Atti della Gior-
nata di Studi, Padova, 15 marzo 1986, Padova 1988, pp. 137-138.
Í84) C. Anti, I teatri romani della X Regio Augustea, «Cisalpina», I (1959), p. 270
n. 6.
(85) ZERBINATI, Rapporti, pp. 265-266 con note 75-79; Id., La figura di Marco An-
tonio Campagnella, p. 120 con note 182, 191, p. 125 con note 221-224.
(86) Su Giuseppe Bocchi (1699-1769): ZERBINATI, Disegni di antichità per Ottavio
e Giuseppe Bocchi, pp. 83-88 taw. IX-X.
(87) Archivio della Biblioteca Comunale di Adria, B. 357,1 a, n. 2.
