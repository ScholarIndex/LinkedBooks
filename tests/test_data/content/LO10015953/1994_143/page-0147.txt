146
NOTE E DOCUMENTI
sul finire dell’esistenza prese gli ordini religiosi, ritirandosi dalla vi-
ta attivai16).
Al tempo del viaggio Gabriele Soderini, benché non avesse anco-
ra superato di molto i cinquant’anni, non poteva far conto su un fisi-
co gagliardo e nel pieno delle forze, se dobbiamo prestar fede ai suoi
continui lamenti sui disagi patiti. Sembra emergere una sua certa in-
clinazione ed abilità nei maneggi diplomatici, sia in occasione dei con-
tatti con la corte danese, sia nei rapporti con i residenti francese e rus-
so. Se accettiamo per veritiero il resoconto della missione che il suo
autore ci ha lasciato, dobbiamo attribuirgli anche un certo senso pra-
tico nella tutela degli interessi veneziani. Infine, proseguendo lungo il
filo che il Soderini pare indicarci, potremmo concludere giudicando
la missione nel suo complesso come un discreto successo. Va tuttavia
rimarcata, almeno come una lieve caduta di stile, la richiesta di un
compenso in denaro con la quale il Soderini chiude la sua relazione.
Al di là delle questioni formali, appare chiaro che questo desiderio di
ottenere un tornaconto economico dall’opera svolta potrebbe aver
spinto il Nostro a riportare in una prospettiva a lui più favorevole lo
svolgimento dei fatti, sicché una qualche cautela non sarebbe da
omettere da parte del lettore.
Lo svolgimento delle vicende riferite risulta abbastanza semplice.
I contatti con i rappresentanti della Moscovia, che costituivano impor-
tante complemento alla missione, e con l’ambasciatore francese, ritrat-
to come la vera eminenza grigia di tutte le attività diplomatiche che si
intrecciavano a Copenaghen, costituiscono un contorno interessante,
ma nulla più. L’attenzione è rivolta allo scopo primo della missione:
quello di ottenere un riconoscimento da parte del Re danese, che
estenda anche ai porti del regno di Danimarca e Norvegia alcune faci-
litazioni agli eventuali commercianti veneti. Il secondo obiettivo è co-
stituito dalla esplorazione delle possibilità esistenti di istituire una com-
pagnia di commercio veneto-danese, sviluppata ex novo, oppure af-
fiancata alla già esistente Compagnia Danese delle Indie Orientali!17).
Il Soderini riferisce di aver raggiunto il primo obiettivo grazie al
favore del Re Federico IV, dal quale fu intrattenuto con grande fami-
liarità, al punto da trascorrere alcuni giorni in regale, stretta compa-
(16) F. BARBARO, Discendenze patrizie, ms. della Biblioteca del Museo Civico Cor-
rer, Venezia.
(17) Cfr. per i rapporti tra la Compagnia danese e il Mediterraneo, O. FELDBÆK,
India Trade under the Danish flag 1772-1808, Copenaghen, 1969.
