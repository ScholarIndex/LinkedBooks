GIACOMO ZANELLA E L'ITALIA LIBERALE
113
tazzi Per la soppressione degli enti ecclesiastici e la liquidazione dell’as-
se ecclesiastico, non mancò di esprimere le proprie riserve:
«Io vedo chiaramente che andiamo sulla pesta della Francia e del
Belgio, al clero salariato dallo Stato. Almeno il grande rivolgimento si
compisse con utilità dell’erario, ma temo più da questa parte — si noti!
— che da quella religiosa»!73).
Alla votazione del primo articolo della legge, nella trentina di de-
putati contrari, figuravano tre vicentini: Lampertico, Fogazzaro e
Rossi. Tanto bastò per suscitare a Vicenza il malumore dei «progres-
sisti» contro i tre «paolotti», ed in particolare contro il Lamperti-
co!74).
Lo Zanella cerca di sostenere il suo deputato con una serie fittis-
sima di lettere, giungendo a suggerirgli in un primo momento di «da-
re l’addio a un posto che contrasta con la [sua] coscienza» e a «riser-
bar[si] per tempi più tranquilli: verranno allora — dice — a ricercar-
ti di nuovo»!75); ma si limita poi, di fronte alle perplessità del Lam-
pertico, a suggerirgli i modi più opportuni per informare corretta-
mente i suoi elettori attraverso la stampa sulle ragioni morali ed eco-
nomiche della sua scelta!76) e a sconsigliargli decisamente un discor-
!73) BCV, CZ. 22.30 - Zanella a Lampertico, Padova 17 luglio 1867.
!74) Lampertico così ne scrisse alla madre il 21 luglio seguente: «Spero che del
mio voto sarai contenta: capisco che molti fin d’ora se ne lagneranno. Con tutto que-
sto io sono più contento che mai. Intanto ho votato secondo la mia convinzione e non
secondo l’aura popolare. Poi questo sistema di spogliare la Chiesa a me non va, né co-
me buona politica né come espediente finanziario» (A. LAZZARI, Contribuii di storia
della storiografia. Fedele Lampertico (1833-1906), Tesi di laurea, Università di Padova
1966, Rei. P. Sambin). Sui risvolti della vicenda nella piazza e nella stampa vicentina
cfr. Navarotto, Ottocento vicentino..., vol. II, pp. 68-73.
!75) BCV, CZ. 22. 34 - Zanella a Lampertico, Padova 23 luglio 1867. Nel giorno
seguente Zanella afferma che lui non attenderebbe esiti elettorali per dimettersi. «È
certo una minoranza quella che ti osteggia, ma sono audaci, torbidi, inquieti che quan-
do meno te lo attendi possono causarti fastidi» (BCV, CZ. 22.35 - Zanella a Lamper-
tico, Padova 24 luglio 1867).
!76) «Nella dichiarazione insisterei sulle idee economiche, parlerei del Diritto de-
gli Enti Morali accennando il meno che si possa al clero. Sai che solo il nome basta a
dare appiglio di accuse a cervelli vuoti e malsani» (BCV, CZ. 22.36 - Zanella a Lam-
pertico, Padova 25 luglio 1867). Il giorno seguente Io Zanella ritornava sullo stesso te-
ma: «Stuart Mill, Il governo rappresentativo, al capitolo 12 sostiene “il diritto di un de-
putato di esprimere in Parlamento opinioni anche diverse dai suoi elettori secondo la
propria estimazione del giusto”. Al momento del voto si era già delineata una mag-
gioranza sulla legge: tu tra la popolarità e il giusto non hai dubitato a scegliere. Non
