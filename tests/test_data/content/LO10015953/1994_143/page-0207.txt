206
NOTIZIE
È ricerca puntuale, quasi puntigliosa, quella che A.I. Bassani conduce su Gli stu-
di e la formazione spirituale di Giovanni Antonio Farina nel seminario di Vicenza (1808-
1827), «Ricerche di storia sociale e religiosa», a. XXII (1993), n. 44, pp. 47-115. La
carriera scolastica e la formazione spirituale del futuro vescovo di Vicenza (il Farina
avrebbe retto la diocesi berica dal 1860 al 1888) sono ricostruite dagli anni della fan-
ciullezza e della istruzione elementare e ginnasiale, ricevute presso lo zio don Anto-
nio, cappellano di Locara, fino all’esperienza vissuta dal chierico nel seminario dioce-
sano, nel quale egli entrò nell’autunno del 1817, all’età di quasi quindici anni (va pre-
cisato in tali termini l’equivoco che le date presentate dal titolo del saggio potrebbero
ingenerare). La vita di pietà dei seminaristi e la loro istruzione nelle discipline di «uma-
nità», di «retorica», di «filosofia», di «teologia, di giurisprudenza e di sacra eloquen-
za» sono illustrate dall’a. tanto nei loro aspetti generali, definiti dal «Regolamento» del
seminario redatto dal vescovo Giuseppe M. Peruzzi (1819) e dall’ordinamento scola-
stico asburgico, quanto negli effetti e nelle risultanze specifiche che il giovane Farina
elaborò personalmente e interiorizzò con vigile disciplina di studio, con acuta intelli-
genza e con limpidezza di vocazione sacerdotale. Sono presi in considerazione i testi
e i metodi con i quali le varie discipline venivano insegnate, nonché le personalità dei
singoli docenti che, spesso, integravano o sostituivano i manuali in uso con propri ap-
punti, di cui il Farina stesso conservava diligente registrazione scritta. Dall’insieme dei
dati esibiti risulta, dunque, illuminato l’itinerario culturale e spirituale del Farina; ma
risulta anche chiarito il carattere complessivo dell’insegnamento impartito nel semi-
nario vicentino, sviluppatosi secondo «una linea sempre più fieramente antigianseni-
stica, in particolare nelle discipline formative di base quali la teologia dogmatica e mo-
rale» (p. 75) e alla luce di un particolare riferimento alla facoltà di teologia della vici-
na Università di Padova. Viene infine precisata la data dell’ordinazione sacerdotale del
Farina (14 gennaio 1827). In appendice al saggio, oltre alla rassegna degli esiti scola-
stici del chierico stesso, trova posto un brano interessante, finora inedito, di una sua
esercitazione nell’oratoria sacra. [M.N.]
A fungere da fonte privilegiata della monografia di M. MlCHELON, Francesco Ru-
bini illuminista valdagnese. Medico e viaggiatore tra ‘700 e ‘800, Valdagno 1993, pp.
143 ili. (Quaderno della Biblioteca Civica n. 10), è l’epistolario, quasi completamente
inedito, del medesimo Rubini, conservato nella Biblioteca Bertoliana di Vicenza. Na-
to a Valdagno nel 1766, il Rubini si laureò in Medicina, all’Università di Padova, nel
1788. Non pago dell’istruzione ricevuta, volle allargarla e approfondirla attraverso il
contatto con altri docenti e con altre esperienze, in un lungo viaggio che lo portò dap-
prima a Pavia, poi a Milano, e, infine, a Napoli. Tale viaggio lo rese consapevole dei
mutamenti culturali e sociali che l’età dei lumi stava apportando nella penisola italia-
na e lo pose in contatto con varie personalità non solo del mondo della medicina, ma
anche di quello della politica e dell’arte. Alieno dall’assunzione di nette posizioni ideo-
logiche, egli fu piuttosto un uomo di scienza, tutto dedito alla ricerca vissuta con ri-
gore morale e con inesauribile avidità intellettuale. Rientrato nel Veneto, esercitò la
professione medica a Venezia; ritornò, poi, nella cittadina natale, da dove, con l’inca-
rico di Ispettore alle Fonti di Recoaro, esercitato dal 1802 all’anno della morte (1827),
proseguì i suoi studi, che si estendevano alla chimica e mineralogia, alla geologia, alla
