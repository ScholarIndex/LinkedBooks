198
NOTIZIE
* Nel vol. XXXIII, 1990, di «Italia medioevale e umanistica» E. Barbieri descri-
ve Un nuovo incunabolo fiorentino (pp. 351-354), rinvenuto in copia finora unica
nell’Archivio diStato di Treviso, Corporazioni religiose soppresse, S. Parise, b.3, reg. II:
si tratta di «una lettera circolare con la quale il Generale [dei camaldolesi] Pietro Dol-
fin chiede a tutti i monasteri dell’Ordine di prendere parte a una raccolta di fondi per
far fronte a un grosso debito accumulato da Santa Maria degli Angeli di Firenze»; il
foglio fu stampato presumibilmente a Firenze da Bartolomeo de’ Libri, post 9 marzo
1487. M.P. BlLLANOVICH apre il vol. XXXIV, 1991, di «Italia medioevale e umanisti-
ca» con un saggio su Le circoscrizioni ecclesiastiche dell’Italia settentrionale tra la tar-
da antichità e l’alto medioevo (pp. 1-39). L’a. sostiene, con fondati motivi, che l’auto-
rità metropolitana del vescovo di Milano si estendeva, in età ambrosiana, «press’a po-
co all’Italia annonaria», comprendendo quindi anche le diocesi di Trento, Verona e
Padova, che taluno considera invece suffraganee di Aquileia; solo più tardi, dopo il
concilio di Torino (forse del 398) e prima del 442, la Venetia passerà sotto la giurisdi-
zione aquileiese.Ritiene inoltre che già nel IV secolo esistesse un’organizzazione per
province ecclesiastiche e che, quindi, i «vescovi d’“Italia” godessero già nel IV secolo
di diritti metropolitici», anche se il vescovo di Roma tentava, in virtù del suo presti-
gio, di affermare il suo primato sulle Chiese locali. Ripresenta poi, argomentandola, la
sua ipotesi di un’identità tra san Siro e san Prosdocimo, per cui Padova sarebbe stata
per un periodo sede temporanea del metropolita d’Italia (Siro-Prosdocimo, appunto)
mentre a Milano era vescovo l’ariano Aussenzio. Nel delineare questo quadro, l’a. ri-
prende in esame anche l’epigrafe sul sarcofago di san Daniele, proponendone una
nuova lettura che confermerebbe l’origine israelitica del santo. [F.P.] *
* La maggior parte del vol. LXXVI, 1992, luglio-dicembre, di «Studi goriziani»
è dedicata ad alcuni personaggi del capoluogo isontino e di Trieste. MASSIMO De
GRASSI, Nuovi contributi al catalogo di Leonardo Pacassi, pp. 7-16, presenta, con il ne-
cessario apparato di fotografie, alcune opere dello scultore ed altarista (padre e non-
no, rispettivamente, dei più famosi Giovanni e Nicolò e morto nel 1677), che si tro-
vano a S. Vito, Gradisca, Chiopris, Villa Vicentina e forse Gorizia, e mostrano un’ade-
sione al barocco veneziano, con qualche influenza nordica e slovena. Cari Czernig e
l’identità di Gorizia, pp. 17-24, di HANS KlTZMUELLER è la presentazione degli Atti del
convegno Karl Czernig fra Italia e Austria, tenuto per iniziativa dell’Istituto di storia
sociale e religiosa di Gorizia nel 1989, in occasione del centenario della morte dello
studioso (1804-1889): riguarda il contributo dato da quest’ultimo alla polemica sulle
caratteristiche polietniche di Gorizia, in particolare sulla presenza dei Tedeschi, in ba-
se sia allo studio del passato, sia ai dati statistici contemporanei. Sempre in riferimen-
to agli Atti del convegno, PAOLO Ziller, Cari Czernig ed il contesto istituzionale e po-
litico del Litorale, pp. 25-30, mostra l’interesse per i vari territori dell’impero, con la
loro diversità e peculiarità, dello studioso boemo, funzionario di polizia a Trieste, Mi-
lano e Gorizia. Ancora un convegno (svoltosi, questo, a Rovigno, sempre nel 1989),
nell’articolo di ANTONIO Trampus, Le fonti per la storia del Litorale Austriaco e un re-
cente convegno sul Codice diplomatico istriano, pp. 31-33, dove l’opera curata da Pie-
tro Kandier viene inserita nel contesto più generale delle edizioni di fonti e della sto-
ria della storiografia. Seguono due relazioni presentate al convegno. La prima è di
Darja Mihelic, Il ‘Chartolarium Piranense’ di Camillo De Franceschi e il 'Codice di-
