182
RECENSIONI
spaiono da tutte le missive della Segreteria di Stato, firmate, di consuetudi-
ne, dal cardinale Pietro Gasparri. In modo opportuno ed efficace, infatti, l’a.
ha registrato gli interventi personali del pontefice sulle lettere che a lui per-
venivano dai vescovi veneti. A volte si tratta di semplici segni di sottolinea-
tura; altre volte sono impartite, in modo cursorio, istruzioni per la formula-
zione della risposta; altre volte, infine, - e sono gli elementi più significativi
-, il papa si lascia andare a telegrafici commenti, che manifestano adesione,
sorpresa, disappunto, preoccupazione, incitamento. Basti ricordare il «Ma
che cosa fa?» in relazione a una iniziativa di mons. Pellizzo da lui non con-
divisa (17 maggio 1918,1, p. 367); oppure il «Sursum corda!» suggerito e
augurato a mons. Longhin (20 ottobre 1918, II, p. 305), o il commento «Qui
il Navarotto ha ragione, meno quando dice che se il Berico avesse conti-
nuato, il municipio di Vicenza non avrebbe dato il nome di Cesare Battisti
ad una strada!» (II, p. 171) (*), o il moto di insofferenza di fronte alle insi-
stenti missive di mons. Pellizzo: «[...] il resto sono parole!» (18 ottobre
1918,1, p. 428), «Pessimismo eccessivo! Non occorre rispondere.» (29 ot-
tobre 1918,1, p. 433). Addirittura il papa interviene sulle lettere a correg-
gere qualche errore grafico (sostituisce «fatto» a «reato» in un testo di mons.
Pellizzo: 17 luglio 1918,1, p. 396). L’analisi dello Scotta permette inoltre di
ripercorrere la genesi della famosa «Nota ai capi delle potenze belligeranti»
(1 agosto 1917) e, in particolare, dell’espressione «inutile strage» (pp. XX-
VIII-XXXVIII e passim).
In più di milleseicento pagine, così dense di documenti originali e di te-
sti elaborati dall’a., non mancano, inevitabilmente, alcune cadute di tono e di
accuratezza: sia nello stile espositivo dello Scottà, che rivela, talvolta, fretta o
approssimazione, sia nella revisione delle bozze di stampa. Sono numerosi gli
errori di carattere tipografico. Per la maggior parte, essi vengono individua-
ti immediatamente dal lettore, e perciò risultano ininfluenti. Almeno tre ca-
si, però, uno per ciascun volume, potrebbero ingenerare confusione e, dun-
que, vanno segnalati: l’assenza della negazione «non» nel riferire un pensie-
ro di Alcide De Gasperi, cosicché il senso del pensiero stesso viene stravolto
(I, p. 39, nota 3); l’imprecisione delle date di ritiro dalla diocesi e di morte
del vescovo di Vicenza Antonio Feruglio (II, p. 85: le date esatte sono 23 di-
cembre 1910 e 8 febbraio 1911); l’errore nell’indicazione delle date, topica e
cronica, delle due lettere del 6 maggio 1917 e del 26 gennaio 1918 (III, pp.
208-211). È privo di mende, invece, e risulta di agevole consultazione vin-
dice dei nomi e dei luoghi», curato da Vittorio De Marco.
Con cordiale ammirazione e con pieno apprezzamento si riconosce che
(·) L’osservazione è espressa in riferimento a una denuncia dell’atteggiamento, ri-
tenuto eccessivamente patriottico, del giornale cattolico «Il corriere vicentino», che,
per volontà del vescovo Rodolfi, aveva sostituito l’intransigente «Il Berico». La nota
di protesta era stata indirizzata al pontefice dall’ex-direttore de «Il Berico», Adriano
Navarotto, in data 16 agosto 1916 (II, pp. 169-171).
