68
EMMA BORTOLATO
tato Sulle cause del decadimento della Lingua e sulla cultura delle Lin-
gue Straniere asseriva che «lo studio delle lingue straniere deggia for-
mar parte dell’educazione letteraria della gioventù». Proseguiva quin-
di ponendo in risalto l’importanza dell’apprendimento della lingua
greca e di quella latina accanto al non meno importante idioma fran-
cese. D’altronde il desiderio di svecchiare la cultura veneta del tem-
po, ancorata alla tradizione e ad un passato che appariva ormai come
un ostacolo, era espresso anche da un altro socio filoglotta, Luigi Car-
rer!31). Questi, pur dimostrandosi favorevole ad una conciliazione fra
il purismo ed un’apertura al nuovo, riteneva che quanto stava verifi-
candosi sul piano sociale e culturale avesse bisogno di un linguaggio
libero da costrizioni; era sua convinzione che. «a nuove idee» doves-
sero corrispondere «nuove parole»!32).
Malgrado le diverse posizioni linguistiche assunte dagli accademi-
ci castellani, gli intenti rimasero squisitamente legati al passato e
d’esclusiva natura letteraria. Dopo il riconoscimento ufficiale infatti
tutto quanto riguardasse l’ambito politico o potesse essere considera-
to sovversivo o poco gradito alle autorità straniere venne allontanato
ed escluso dalla vita accademica!33).
Volutamente la coscienza ed il sentimento d’italianità, risveglia-
ti dalla diffusione dei principi liberali, non furono recepiti dagli ac-
cademici filoglotti, i quali evidentemente «ignoravano» che l’unità
della lingua, che essi stessi professavano tanto tenacemente, era uno
dei cardini necessari a formare nel popolo la coscienza dell’unità
della patria.
U disinteresse dell’Accademia verso i temi politici contemporanei
(31) Carrer fu nominato socio filoglotta il 28 febbraio 1821. Fin dall’inizio si di-
mostrò un elemento fondamentale per l’Accademia. Sul notevole contributo lettera-
rio portato dallo scrittore all’Accademia castellana e all’Ateneo di Treviso, di cui era
socio corrispondente, si vedano: B.C.C.F. C. n. 1.B3F1, f. /; C. n. 2, B2I; C. n. 1, B3F3;
B.C.T. Ateneo di Treviso B. 1/Fasc. 11 ; ClARDULLl, Luigi Carrer..., pp. 17-19; ¿ACCA-
RIA, Rettori, professori..., p. 159. Per altre notizie sui suoi interessi linguistici: ARCHI-
VIO DI STATO DI Venezia (d’ora in poi A.S.V.) «Presidio del Governo - Seconda Do-
minazione Austriaca», Fase. XIV 10/19; Balduino, Romanticismo e forma poetica...,
pp. 93-161; M. Puppo, Convergenze critiche: Luigi Carrer e Carlo Tenca, «Italianisti-
ca», I (1972), pp. 451-460; Berti, Censura e circolazione..., pp. 244-245.
(32) Balduino, Romanticismo e forma poetica..., p. 96.
(33) A. Marenduzzo, La versione delle Georgiche di Virgilio di Bernardo Trento,
Trani 1848, p. 100.
