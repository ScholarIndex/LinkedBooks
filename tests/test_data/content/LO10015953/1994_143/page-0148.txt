NOTE E DOCUMENTI
147
gnia nella residenza di campagna. Sullo sfondo di una guerra, che ve-
deva la Danimarca alleata con la Russia contro la potenza svedese(18),
l’opera del Soderini fu contrastata dall’opposizione di un forte parti-
to di corte, espressione di una miscela di interessi politici e commer-
ciali, in cui si fondevano pressioni svedesi, inglesi e olandesi, che
avrebbero voluto subordinare l’eventuale regia patente alla creazione
della società veneto-danese. Non senza abilità, l’inviato veneziano
seppe destreggiarsi tra le insidie che gli venivano tese e ottenne alla fi-
ne un rescritto regale, per mezzo del quale le navi veneziane avrebbe-
ro goduto nei porti danesi dello stesso trattamento fiscale riservato ai
navigli inglesi ed olandesi, e inoltre la possibilità di sostare nei porti
per un periodo massimo di tre anni senza pagare diritti di stallaggio.
La realizzazione di una società mista di commercio, stante il contem-
poraneo desiderio danese di controllarla completamente e la volontà
veneziana di legare la questione della società allo sfruttamento delle
miniere norvegesi, non approdò invece a nulla di fatto.
Il governo della Serenissima, in relazione all’eventualità di attin-
gere ai giacimenti norvegesi, spinto dal bisogno determinato dalla fa-
se negativa attraversata in quegli anni dalla produzione mineraria na-
zionale!19), nutriva non poche speranze di mettere le mani su quan-
tità considerevoli di minerale a basso prezzo; tali aspettative risulta-
vano amplificate da conoscenze, peraltro vaghe, che accreditavano la
straordinaria ricchezza delle miniere norvegesi. Le vene di rame ed ar-
gento, cui si faceva riferimento, erano presumibilmente quelle di
Kongsberg per l’argento e di Roros per il rame, che in quegli anni ri-
sultavano ancora produttive!20); secondo il Soderini, esse sarebbero
state in grado di offrire materiale con minori scarti e molto più ricco
di minerale prezioso, in misura circa dieci volte superiore rispetto a
quelle di Agordo. Dalla lettura delle relazioni ci risulta tuttavia diffi-
(18) per ia situazione politica, economica e culturale della Danimarca di questi an-
ni, vedi, F. VENTURI, Settecento riformatore. La prima crisi dell'Antico Regime (1708-
1776), III, Torino 1979, in particolare il cap. VII, Tra dispotismo e libertà: la Dani-
marca, p. 237-279. R.M. HATTON, La Scandinavia e il Baltico, in Storia del mondo Mo-
derno, voi. VII. Il vecchio regime 1713-1763, Milano 1968, p. 449-482.
(15) Per le vicende dell’attività mineraria nella Repubblica dopo l’istituzione del
Magistrato alle Miniere nella seconda metà del secolo XVII, cfr. ALBERTI - Cessi, La
politica mineraria, p. 143 sgg.
(20) Cfr. H. KELLENBENZ, L'organizzazione della produzione industriale, in Storia
Economica Cambridge, vol. V Economia e Società in Europa nell’età moderna, Torino
19782p. 566 e572. A cura dello stesso autore, relativo alle sole miniere di rame, si può
vedere Schwerpunkte der Kupferproduktion und des Kupferhandels in Europa 1500-
1650, Köln 1977, che, per la Norvegia, comprende uno studio di Stein Tveite.
