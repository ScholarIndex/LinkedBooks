NOBILI, CITTADINI, POPOLANI A PARENZO NEL SECONDO SETTECENTO 45
renzo un’industria della lana, una proposta che poi non vide la luce,
ma significative rimanevano le sue parole: «La città di Parenzo, ancor
questa al Litorale, con porto capace, non è in presente quella che fu
negli anni primi del corrente secolo, spopolata e negletta da sudditi
lontani e vicini, sia per il privilegio della situazione, ch’è nel cuore del-
la Provincia, o sia per li vantaggi che ne ritrae dalla situazione mede-
sima, in questi ultimi anni cambiato avendo aspetto, si va alla giorna-
ta popolando, ed è quella che potrebbe dar mano all’introduzione di
un lanefizio de Panni grossi coll’impiego delle lane nostrane,..»!44). Il
successore del Badoer, il podestà Michiel, confermava tale impressio-
ne, sottolineando nel 1749 come gli abitanti di Parenzo«... hanno col-
tivato e vanno coltivando quelli terreni che hanno resa questa città e
colta e fertile con l’uso d’una ben regolata marinarezza e cercano in
tutto modo di vivere»!45). Una cittadina istriana, dunque, che si dava
da fare per trasformarsi, a dispetto del resto della provincia dove spes-
so regnava, secondo i pubblici rappresentanti veneti, inerzia, pigrizia
e desolazione.
Si è già detto come la società di Parenzo nel secondo Settecento
appariva sostanzialmente articolata in due gruppi sociali, con la pre-
senza di un’economia diversificata. La grande maggioranza della po-
polazione della città era rappresentata dalla classe popolare, che non
aveva alcun potere politico o giuridico, e la cui struttura professiona-
le rifletteva le principali attività economiche.
Tradizionalmente la maggior parte delle famiglie popolari viveva-
no di attività legate al mare, ossia la marineria e la pesca: secondo lo
Status Animarum del 1775, il 32,6% dei capi famiglia si manteneva
navigando e pescando, di essi il 17,2% erano marinai ed il 15,4 pe-
scatori. Un censimento di tutte le imbarcazioni presenti nella provin-
cia dell’Istria nel 1746(46) ci indica concretamente quello che era la
consistenza della flotta da pesca e da trasporto presente nel porto di
Parenzo verso la metà del Settecento. Le barche da pesca erano 20
(44) Relazione del N.H. Zuan Gabriele Badoer ritornato di Podestà e Capitanio di
Capodistria, 1 agosto 1748, «AMSI», X, 1895, pp. 70-71.
(45) Relazione del N.H. Nicolò Maria Michiel ritornato di Podestà e Capitanio di
Capodistria, 28 novembre 1749, «AMSI», X, 1895, p. 80.
(4à) AS V, Cinque Savi alla Mercanzia, Busta 573, Piedelista di tutte le Barche che
si trovano in fronte alle Rive della Provincia dell’Istria (1746).
