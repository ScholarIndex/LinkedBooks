230
ENRICO ZERBINATI
Ma al di là di questi umili reperti, il flash improvviso lascia intui-
re, in persone del luogo, una embrionale volontà di conservazione de-
gli antichi manufatti che venivano in luce dalla terra adriese.
La stessa impressione si prova alla lettura di squarci di un mano-
scritto composto un secolo dopo (1540 circa) dal ravennate Giovan-
ni Pietro Ferretti, vicario generale della diocesi di Adria dal 1535 al
1539 (14). Il Ferretti osserva che ad Adria «pauca hodie vestigia vi-
dentur, reliquiae tamen aliquae quandoque reperiuntur». Oltre a po-
che iscrizioni (15), egli menziona il ritrovamento di monete e di un
grosso elemento di conduttura idrica o fistula in piombo, scoperta in
una vigna di Gaspare Giasone degli Amati, il quale «domi suae repo-
nendam curavit» (16).
Lo sguardo “forestiero” di Ciriaco e del Ferretti garantisce og-
gettività alle loro registrazioni. Per gli autori “esterni” al Polesine i
«pauca vestigia» continuano a rimanere tali e al massimo diventano
«murorum fragmenta ac marmora»; nelle pagine di questi “cronisti”
tutt’al più possiamo imbatterci in pescatori stupefatti le cui reti getta-
te nelle paludi s’impigliano in «vasa complura tum vitrea tum testa-
cea» (17).
Ma il colpo d’ala che trasforma una povera e modesta realtà ar-
cheologica in «eletti marmi» e in «preggiate colonne» spetta, e non
poteva essere altrimenti, ad uno scrittore del luogo. Luigi Groto, il
Cieco d’Adria, nell’orazione tenuta nel 1575 in funere del podestà M.
(14) Sul Ferretti (1482-1557): F. M. FERRETTI, Ferretti. Origine e diffusione di un
cognome nell’Italia centro-settentrionale, Genova-Bologna 1994, p. 42. Le nostre cita-
zioni e i nostri riferimenti dell’opera del Ferretti sono ripresi dalla copia cinquecente-
sca di Conc. (= Accademia dei Concordi di Rovigo, Biblioteca Concordiana) ms. 168.
(15) Conc. ms. 168, cc. 118-119v. Non è un caso che si tratti delle stesse epigrafi
viste da Ciriaco d’Ancona (vedi supra nota 12). Si aggiunga l’iscrizione falsa di CIL, V,
142*.
(16) Conc. ms. 168, cc. 120r-v. In particolare per la fistula si tenga presente: F. G.
BOCCHI, Memorie di cinque illustri personaggi della città di Adria Modena 1873, p. 6
ripubblicato in Sulla condizione antica e moderna di Adria città del Regno Lombardo-
Veneto..., a cura di F. A. De’ LARDI, vol. I, Venezia 1830, pp. 30-31. Su una moneta
(forse di età medievale, se non addirittura un falso), già in possesso del Ferretti, vedi
pure: F. G. BOCCHI, Dissertazione sopra un’antica moneta di argento disotterrata in
Adria nel terminare del secolo XVI, Adria 1809 = Sulla condizione antica e moderna di
Adria..., vol. II, Venezia 1831, pp. 149-174.
(17) D. M. NEGRI, Geographiae commentariorum libriXI, Basileae 1557, pp. 125-
126.
