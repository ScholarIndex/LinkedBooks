126
ERMENEGILDO REATO
carme al Pontefice, forse a mezzo di mons. Alessandro Volpini, suo
segretario. Costui però, in una lettera al poeta in data 2 luglio, men-
tre lo ringraziava per le copie ricevute, gli faceva presente «di non
averle presentate e di non poterle presentare al Santo Padre per ra-
gione di alcuni concetti che non incontrerebbero il gradimento di Sua
Santità»!110).
Il poeta vicentino, giustamente amareggiato per l’arbitrio di quel
prelato, gli scrisse «non dissimulando il suo dispiacere ed anche la sua
meraviglia, perché nell’ode non v’era un pensiero, che non fosse già
stato espresso in lettere pastorali che il Papa pubblicamente aveva ap-
provato»!111).
In realtà Leone XIII poté leggere ed apprezzare il carme zanel-
liano, anche se con qualche riserva di natura politica. Ce ne informa
un sacerdote perugino, Enrico Brunelli, antico amico dello Zanella e
in discreta confidenza con il cardinal Gioacchino Pecci, già arcive-
scovo di Perugia e allora Papa. Il Brunelli infatti pochi giorni dopo
scrisse allo Zanella, inviandogli una copia dei Novissima carmina del-
lo stesso Leone XIII e assicurandolo che il Papa aveva apprezzato la
sua poesia, anche se con qualche riserva per «due o tre allusioni po-
litiche»!112).
L’ode zanelliana suscitò — com’era prevedibile — consensi e ri-
serve: i consensi sul suo merito artistico furono generali; le riserve ri-
guardavano solo l’opportunità di questo nuovo pubblico appello alla
conciliazione dopo la sconfessione dell’opuscolo del Tosti, dopo le
(u0) BCV, CZ. 4. 90 - Vaticano, 2 luglio 1887, A. Volpini a Zanella.
(U1) Lampertico, G. Zanella..., p. 262.
(112) Lampertico, G. Zanella..., p. 262. Di tale apprezzamento e delle suaccen-
nate riserve di natura politica abbiamo conferma in altre due lettere di persone assai
vicine a papa Leone XIII: il segretario privato mons. Alessandro Volpini (BCV, CZ.
4. 90 - Città del Vaticano, 2 luglio 1887) e il prof, don Enrico Brunelli (BCV, CZ. 1.
71 - Perugia, 6 luglio 1887). Significative a questo proposito sono due lettere di Fran-
cesco Cipolla allo Zanella del Luglio 1887. Nella prima egli chiede al poeta vicentino
quale accoglienza abbia incontrato la sua Ode a Leone XIII, la quale si colloca giusta-
mente «accanto alla lettera di Bonomelli, agli opuscoli di P. Tosti, alle “carezze” tra
Re e vescovi (...). Da una parte la circolare Rampolla, dall’altra la legge sulle decime.
Io non ci capisco più niente» (BCV, CZ. 1. 115 - Cipolla a Zanella, Verona 26 luglio
1887). Nella seconda, riscontrando una risposta dello Zanella, leggiamo: «Il suo si-
lenzio sulla questione è già più grave di quelle cose da Lei espresse. Neppure una ri-
sposta di ricevuta. Se è così che cosa si deve giudicare?» (BCV, CZ. 1. 116 - Cipolla a
Zanella, Verona 28 luglio 1887).
