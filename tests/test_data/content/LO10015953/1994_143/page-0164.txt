RECENSIONI
Ezio Buchi, Venetorum Angulus. Este da comunità paleoveneta a colonia ro-
mana, Verona. Istituto di storia dell’Università, 1993, pp. 202.
I saggi riprodotti e amalgamati nel volume che ci accingiamo a com-
mentare sono apparsi nel corso dell’ultimo quinquennio in alcune riviste e al-
tri studi miscellanei. Essi beneficiano, inoltre, dell’apporto di ricerche sussi-
diarie condotte — come specifica ΓΑ. nella Premessa — sui territori di Tar-
visium, Acelum e Ateste. Ne è nato un avvincente e documentato disegno sto-
rico che da un lato pone in evidenza i rapporti primigenii delle comunità ve-
nete stanziate nel nord-est della Penisola con legionari e coloni romani pro-
venienti dal centro-sud; e dall’altro ricostruisce le vicende dell’antica Ateste
nel suo passaggio, appunto, da municipio a colonia.
Per quanto le fonti letterarie consentano di risalire — in ordine ai con-
tatti diplomatici tra veneti e romani — al IV secolo a.C., bisognerà attende-
re ancora vari decenni per vedere concretizzata formalmente la famosa al-
leanza, di cui parla Polibio in un passo ripreso anche da Strabone: alleanza
con la quale essi si ripromettevano di farla finita con i Galli Insubri, Boi e Ge-
sati, i quali allora occupavano buona parte dell’occidente padano, alimen-
tando periodiche incursioni in tutto il nord e il centro della penisola. Essen-
do così assicurata l’incolumità sul fianco orientale, la penetrazione romana
seguita alla deduzione della colonia di Ariminum (268 a.C.) poté proseguire
relativamente spedita lungo il tracciato della via Flaminia, dove la creazione
di Piacenza e Cremona, sulle opposte rive del Po, rappresentava il prologo
per la successiva occupazione della capitale delle genti galliche, Mediolanum,
appunto, acquisita dopo la vittoria di Casteggio sugli Insubri e sui Boi (222
a.C.).
La calata annibalica e il lungo stazionamento in Italia delle truppe carta-
ginesi interruppero il processo di avviata romanizzazione. Si può dire che
buona parte della Cisalpina, dove Annibaie aveva trovato alleati tra le tribù
indigene a stento soggiogate dai Romani, dovette essere riconquistata e ripo-
