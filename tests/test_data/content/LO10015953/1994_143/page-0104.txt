GIACOMO ZANELLA E L'ITALIA LIBERALE
103
zo precedente nel suo discorso alla Camera di Torino!29). L’aspirazio-
ne ad una Chiesa ricondotta alla libertà delle origini, fiduciosa solo
nella forza del Vangelo, aveva ispirato in Francia il programma «Dio
e libertà» del Lamennais e aveva suggerito ad Antonio Rosmini il suo
fortunato saggio su Le cinque piaghe, che lo Zanella conservava gelo-
samente tra i suoi libri!30).
La stessa aspirazione aveva fatto sorgere iniziative miranti a indur-
re Pio IX ad una spontanea rinuncia all’ultimo brandello dello Stato
Pontificio, quali la nota petizione dei preti passagliani, un pullulare di
opuscoli più o meno antitemporalisti, tra i quali segnaliamo, in questa
sede, il Lunario civile degli italiani dell’abate bassanese Giuseppe Ro-
berti, una specie di martirologio fortemente critico nei confronti del
papa-re (1861-62)!31), la Lettera di un cattolico sulla questione del gior-
no (1860) del vicentino don Alessandro Schiavo, moderatamente anti-
temporalista!32) e soprattutto II clero veneto e la questione romana,
scritto nel 1862 dal prete bellunese don Angelo Volpe!33).
Ciascuna di queste pubblicazioni provocò reazioni piuttosto
energiche nell’episcopato veneto: i loro autori furono privati della fa-
coltà di predicare e talora persino sospesi a divinis.
Lo Zanella, pur non condividendo l’asprezza del Roberti, esule a
Milano fin dal ‘48, si mostra preoccupato per la sua sorte:
(29) P. SCOPPOLA, Chiesa e Stato nella storia d’Italia. Storia documentata dell’unità
della Repubblica, a cura di P.S., Bari 1967, pp. 3-14.
(30) Sul problema del rinnovamento religioso e dell’antitemporalismo nel Vene-
to cfr. il saggio di A. STELLA, Spunti di rinnovamento religioso nell’antitemporalismo
risorgimentale padovano, in AA.W., «Cattolici e liberali veneti...», pp. 239-271 e del-
lo stesso autore, Giurisdizionalismo e antitemporalismo del clero padovano (1850-
1866), «Atti e memorie dell’Accademia patavina di scienze, lettere e arti», LXXVII
(1964-65), pp. 393-549.
(31) Sull’abate bassanese Giuseppe Roberti cfr. di E. REATO, Il clero bassanese e
la questione romana, in AA.W., «Cattolici e liberali...», pp. 179-186; 203-211; di G.A.
ClSOTTO, L’abate Giuseppe Roberti e il “Lunario civile italiano", «Rassegna storica del
risorgimento», XLI (1974), 2, pp. 266-281; e di E. Rosellini, La censura ecclesiastica
del “Lunario civile" (1862) dell’abate Roberti, «Studi trevisani», 1,1984, (1-2), pp. 97-
115.
(32) SulTantitemporalismo di Alessandro Schiavo, cfr. di G. MANTESE, Tempora-
lismo e antitemporalismo a Vicenza negli anni tra il 1859 e il 1866, in AA.W., «Aspet-
ti di vita pubblica...», pp. 71-134 e di E. Reato, Le origini del movimento cattolico a
Vicenza (1860-1891), Vicenza 1871, pp. 41-47.
(33) Su Angelo Volpe cfr. di L. Briguglio (a cura di —), Carteggio Volpe-Caval-
letto (1860-1866), Padova 1963 - Saggio introduttivo.
