242
ENRICO ZERBINATI
visibilità del proprio credito nella repubblica letteraria e di autorevo-
lezza del proprio ruolo sociale nella comunità rodigina.
Comunque la personalità di Carlo rivela aspetti contraddittori, in
cui si mescolano affarismo e ambiguità, ingenuità e grettezza. Nel mo-
mento stesso in cui sta per vendere al Maffei i suoi marmi, intavola un
negoziato “laterale” anche con l’abate Onorio Arrigoni (70) e, addi-
rittura, si rende promotore dello smembramento dell’unità della col-
lezione, visto che tenta di alienare alla Pubblica Libreria di Vicenza
l’iscrizione su lastra di bronzo di M. Gavius Squillianus, evidente-
mente allo scopo di ottenerne un guadagno superiore (71).
E’ nell’ordine naturale delle cose se già negli ultimi anni della sua
vita il testimone familiare degli interessi antiquari e culturali passa al
figlio Girolamo.
La figura di Girolamo rappresenta, in ambito polesano, un salto
di qualità indiscutibile rispetto alla vecchia erudizione secentesca
dell’«avo» Camillo e del padre. Con lui prendono piede i principi
dell’uri critica maffeiana di rigore autoptico sui monumenti epigrafi-
ci, la ricerca e l’analisi scrupolosa delle fonti propugnate dalla tradi-
zione di ascendenza maurina che viene ripresa e affinata dalla lezione
storiografica muratoriana. Queste influenze si saldano con la ricezio-
ne cauta e moderata del dibattito in terra veneta intorno agli ideali il-
luministici (72).
In Girolamo rimane il ricordo nostalgico, quasi struggente dello
splendore del museo avito e del clima di fervore culturale che ruota-
va attorno ad esso. Ma non sono testimoniati incrementi significativi
alla collezione di “anticaglie”. Se non si può adeguatamente arricchi-
re con nuovi pezzi il museo, se ne progetta l’organizzazione e la cata-
logazione; si pianifica una specie di inventariazione figurativa di tutto
il patrimonio epigrafico polesano, antico e moderno; si programma di
“memorizzare” e “archiviare” con disegni tutti i pezzi antichi che han-
no fatto la loro comparsa collezionistica in Polesine.
(70) Vedi le lettere dell’Arrigoni in Silv. ms. 198 nn. 14-17. Sull’abate Onorio Ar-
rigoni (1667-1758): Favaretto, Arte antica e cultura antiquaria, pp. 200-201.
(71) ZERBINATI, Rapporti, p. 271 con note 115-116. Per l’iscrizione: CIL, V, 3401
= ILS, 6696.
(72) Sulla complessa figura del canonico Girolamo Silvestri (1728-1788) si riman-
da al volume: Girolamo Silvestri. 1728-1788. Cultura e società a Rovigo nel secolo dei
lumi, Atti del Convegno, Rovigo, 22-23 ottobre 1988, Padova 1993.
