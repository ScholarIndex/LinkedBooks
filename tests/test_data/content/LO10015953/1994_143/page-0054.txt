NOBILI, CITTADINI, POPOLANI A PARENZO NEL SECONDO SETTECENTO 53
mare e praticare l’agricoltura avviandosi nelle campagne contigue al-
la mattina e ritornando alla sera(63). Riguardo ai contadini di Parenzo
non abbiamo elementi per comprendere in che misura si trattava di
proprietari di terreni, di affittuali o di braccianti; certo è che il loro
numero così esiguo non poteva far fronte alle necessità di vittuaria, di
cui la cittadina abbisognava e per tal ragione essa veniva fornita dal
surplus della produzione agricola dei villaggi circostanti.
Parenzo ha sempre posseduto un retroterra prettamente rurale,
che la riforniva di derrate alimentari; nel Settecento, oltre alla tradi-
zionale coltivazione viticola, si era sviluppata quella dell’olivo. L’Istria
veneta, ed il Parentino in particolare, erano diventate zone con una
diffusa e notevole produzione d’olio d’oliva(64); nella stessa città
c’erano, in base alle Anagrafi venete (1766,1771, 1790)(65), due ma-
cine da olio e torchi, mentre nell’agro le località di Abrega, Fratta,
Sbandati, Villanova e Cervare avevano ciascuna un torchio(66).
La vita sociale della classe popolare era organizzata nelle varie con-
fraternite o scuole laiche, in cui confluivano i membri a seconda dei
mestieri esercitati. Sin dal XV secolo si erano sviluppate a Parenzo, e
in genere in Istria, queste vere e proprie organizzazioni di laici a sfon-
do religioso, dotate di uno statuto, che fissava lo scopo dell’associa-
zione, un titolo, un nome, un abito speciale da indossare nelle ceri-
monie solenni. Fondamentalmente erano istituite per l’esercizio di
opere di pietà e di carità, per il mutuo soccorso ed assistenza ai mem-
bri, ai quali in caso di necessità venivano elargiti prestiti in denaro(67).
(63) I dati delle Anagrafi Venete (1766, 1771, 1790) evidenziano la presenza degli
agricoltori in maniera notevole in tutti i centri marittimi istriani, ad eccezione di Pa-
renzo e Rovigno. Per quanto riguarda tale pratica tipicamente istriana, cfr. le consi-
derazioni di Carlo Combi in Apih, Il rapporto, p. 322: «Essi abitano la città, e sono ve-
ri cittadini, poiché non si recano alla campagna che di giorno pei necessari lavori. È
questa condizione particolare dell’Istria...».
t64) T. Luciani, Il prodotto dell’olio nell’lstria dal 1752 al 1795, «La Provincia
dell’Istria» (= «LPI»), 14 (1872), p. 1019.
(65) ASV, Deputati ed Aggiunti, Anagrafi venete.
(66) Ibidem.
(67) per quanto concerne le Confraternite nell’ambito istriano cfr. T. Luciani,
Prospetto delle scuole laiche deU'htria e della loro rendita nel 1741, «LPI», 20 (1872),
p. 1089; I. Erceg, Broj i financijsko stanje bratovstina u Istri (1741) (La quantità e la
consistenza finanziaria delle Confraternite in Istria nel 1741), «VHARP», XXVI, 1993,
pp. 103-123 (si rifa al Luciani); V. StokoviC, Nekoliko primjera drustvenih i gospo-
darskih aktivnosti laickih organizacija na Buzestini u razdoblju od XV. do XVIII. stoljeca
