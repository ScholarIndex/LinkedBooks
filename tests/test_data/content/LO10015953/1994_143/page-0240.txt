COLLEZIONISMO ARCHEOLOGICO
239
Nel 1716, dunque, il Silvestri possiede, oltre ad un imprecisato
numero di materiali delle varie classi dell 'instrumentum domesticum,
73 monumenti tra iscrizioni, sculture e rilievi greci (almeno una quin-
dicina), paleoveneti (tre) e romani. E’ una raccolta quantitativamente
e qualitativamente non disprezzabile. Si aggiunga che il conte Camil-
lo era proprietario di un ricco monetiere, sul quale siamo poco infor-
mati (57).
Quasi tutti questi materiali, eccettuati quelli del lascito Torta, en-
treranno nel commento della traduzione delle satire di Giovenale e
Persio, pubblicata nel 1711 (58). Tra le numerose opere, edite e inedi-
te del Silvestri, il Giuvenale e Persio è quella che meglio esemplifica la
derivazione di gran parte della sua scienza erudita dallo studio dei ma-
teriali archeologici e numismatici.
I contemporanei - a cominciare dal Maffei, dal Muratori e dallo
Zeno - si resero conto che le finalità poetiche e le doti del traduttore
erano state sopraffatte dall’imponente “selva” di «annotazioni» anti-
quarie con sfoggio di cognizioni cronologiche e genealogiche, di dot-
trina epigrafica e numismatica, di conoscenze e osservazioni di anti-
chità greco-romane, di padronanza delle fonti letterarie (59).
Si ha l’impressione che le «annotazioni» diventino un opportuno
pretesto per consentire un’articolata rassegna e presentazione ai dot-
entrato nella collezione dopo la morte o, quanto meno, negli ultimi anni di vita di Ca-
millo (non compare nelle opere di Camillo, mentre è disegnato nei mss. di Carlo Sil-
vestri). Per questi due monumenti: Zerbinati, Rapporti, p. 263 con nota 57 fig. 3; Id.,
La figura di Marco Antonio Campagnella, p. 117 con note 171-172 fig. 3, p. 127 con
nota 238 fig. 26.
(57) Adr. ROMAGNOLO, Erudizione e archeologia in Camillo Silvestri. Il museo di
anticaglie, «Padusa», V, nn. 3-4 (1969), pp. 24,28-30; ZERBINATI, La figura di Marco
Antonio Campagnella, p. 134 con nota 271.
(58) C. Silvestri, Giuvenale e Persio spiegati con la dovuta modestia in versi vol-
gari ed illustrati con varie annotazioni, Padova 1711. Le annotazioni erudite e le xilo-
grafie sono concentrate nel commento alle satire di Giovenale. Molti dei “legni” ori-
ginali che sono serviti per le illustrazioni dell’opera sono tuttora conservati nella Bi-
blioteca del Seminario Vescovile di Rovigo.
(59) I giudizi dei contemporanei furono per lo più benevoli, tuttavia non manca-
rono le riserve. Per i giudizi del Maffei, del Muratori e dello Zeno e, in generale, per
il carattere erudito del Giuvenale e per la bibliografia pertinente all’opera si rimanda
a ZERBINATI, Rapporti, pp. 264-265; Id., La figura di Marco Antonio Campagnella, pp.
137-138. Quasi un secolo dopo, Vincenzo Monti dirà che il Silvestri, da un punto di
vista letterario, ha «fatto di Persio una liscivia, un brodo lungo che stomaca»: A. Per-
sici FLACCO, Le Satire, a cura di S. VÒLLARO. In appendice la traduzione e le note di
V. Monti [Milano 1803], Torino 1971, p. 100.
