NOTE E DOCUMENTI
137
riverbera nella biografia degli scolari che alloggiano a Padova. Gli Acta
segnalano questi sottili spostamenti verso la consegna di insegne in «ar-
tes» diverse eppure racchiudibili entro la comune definizione di
«scientia». La «scientia» e il titolo di «doctor» offrono potere e la pos-
sibilità di diventare «consigliere» presso principi ed ecclesiastici.
Proprio questa figura di «consigliere», pronto a far parte di un
apparato religioso o burocratico, pronto ad entrare nelle strutture ec-
clesiastiche, e non solo laiche, è la maggiore creazione del Gymnasium
patavinum negli anni posteriori al 1461, prima delle guerre d’Italia
provocate da Carlo Vili e Giulio II. Tutto l’insieme delle impercetti-
bili modifiche che circondano l’«examen» porta a questa prospettiva
insolitamente «moderna» anche quando usa termini ed un apparato
che affonda le radici nel ‘300. Si assiste ad un mutamento di sensibi-
lità sull’uso della «scientia» e sulla sua applicazione nel decennio che
gli Acta di Giovanna Pengo segnalano. I fili delle amicizie fra le «na-
tiones» negli Acta si incontrano, si rafforzano. Sulla scia di Ioannes
Pirkaymer gli Acta collocano un importante rappresentante di No-
rimberga, Stephanus Tetzel. Il 23 aprile 1465 (20) compare fra gli sco-
lari iuris canonici al «doctoratus» di un altro rappresentante di No-
rimberga, Corradus de Norimberga, cioè Corradus Schutz.
Ma il collegamento maggiormente utile per comprendere i mec-
canismi degli Acta avviene il 16 maggio 1465 all’«examen» di Ludo-
vicus Weÿdner de Znoÿma (Salisburgo). Ioannes Pirkaymer appare
nelle vesti di «testis» accanto a Stephanus Tetzel. Due culture del di-
ritto si incontrano con due esiti diversi: Stephanus Tetzel apre la via a
Johannes Tetzel, il predicatore delle indulgenze prima della pubbli-
cazione nel 1517 della Disputatio, cioè delle 95 tesi di Martin Lutero.
La conoscenza del diritto canonico accompagna il lavoro di Stepha-
nus Tetzel. Pure lui si colloca nella prospettiva della Riforma, ed in
particolare della Disputatio di Martin Lutero.
Il 26 marzo 1468(21) Stephanus Tetzel ricompare fra i «testes» in
un quadro leggermente mutato: con lui si trovano non solo Antonio
de Rosellis, ma anche il vicentino Sebastiano Ragona. Molto più sen-
sibilmente rispetto a Ioannes Pirkaymer Stephanus Tetzel porta il let-
tore degli Acta verso l’atmosfera della cultura religiosa di Vicenza,
verso il 1468-70, quando a Vicenza si crea un gruppo di intellettuali
(20) Acta graduum academicorum Gymnasii patavini ab anno 1461 ad annum 1470,
pp. 160-161.
(21) Acta graduum academicorum Gymnasii patavini ab anno 1461 ad annum 1470,
p. 301.
