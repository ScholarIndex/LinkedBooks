L’ACCADEMIA DEI FILOGLOTTI
DI CASTELFRANCO VENETO
Nel primo decennio dell’Ottocento nacque a Castelfranco Veneto
un’associazione culturale, detta inizialmente «Società dei Capponi-
ci»!1), la quale costituì il nucleo originario della futura Accademia dei
Filoglotti.
Sorta per desiderio di alcuni dotti cittadini castellani, essa si inserì
perfettamente all’interno della tranquilla città veneta di provincia, pe-
raltro non estranea alle organizzazioni e manifestazioni intellettuali
dei suoi abitanti. Castelfranco Veneto vantava infatti un’antica tradi-
zione culturale resa illustre dalla «Schola Riccatiana» e da quanti
l’avevano frequentata nel corso del 700(2).
In verità la situazione socio-culturale di Castelfranco all’inizio del
secolo XIX si poteva definire alquanto statica. Non si deve dimenti-
care che gli anni dal 1812 al 1847, che costituiscono il primo periodo
in cui si sviluppa l’Accademia dei Filoglotti, segnarono il passaggio al-
la subordinazione politica e sociale all’Austria, la quale contribuì a ral-
lentare mediante un’attenta censura quel rinnovamento culturale che
fi) II curioso ed insolito appellativo conferito al circolo culturale appena sorto era
dovuto alla pietanza, «un ben educato cappone» per l’appunto, che rappresentava il
piatto principale dei banchetti che solitamente concludevano le poetiche riunioni. BI-
BLIOTECA Comunale di Castelfranco (d’ora in poi: B.C.C.F.), Cassetta n. 1 «Atti
e Scritti dell’Accademia dei Filoglotti» (d’ora in poi C.n.l), B3F1.
(2) A.U. MlCHIELI, Una famiglia di matematici e di poligrafi trevigiani: i Riccati,
Venezia 1946, p. 19; M.L. Altieri Biagi - B. Basile (a cura di), Scienziati del Sette-
cento. La letteratura italiana. Storia e testi, voi. 45, Milano-Napoli 1983, pp. 781-811;
F. VENTURI, Settecento Riformatore. L’Italia dei Lumi 2. La Repubblica di Venezia
(1761-1797), Torino 1990, pp. 301-313; M.L. Soppelsa, Introduzione alla vita e al pen-
siero di Jacopo Riccati, con note sulla «Schola Riccatiana», a cura di Giacinto Cecchet-
to, Asolo 1990.
