106
ERMENEGILDO REATO
«Prego Dio che non abbiano a vedersi private vendette! E lo spero;
perché tutto il popolo si mostra tranquillo e degno di nuovi destini»!43).
Finalmente giunge l’annuncio dell’awenuta liberazione:
«13 luglio: Da ieri mattina la città è coperta di bandiere: o per amo-
re o per forza o per paura ogni casa ha la sua: Circa mille uomini di ca-
valleria sono oggi entrati; pare che domani avanzino verso Vicenza».
Ma qui la gioia dello Zanella per il lieto evento è turbata dall’in-
tuizione di una realtà sconfortante;
«Io non intendo nulla o intendo troppo: mi pare una cessione tanto
le marce sono lente e a vicenda rispettose (...). Faccia Iddio che l’estre-
mo del riso non sia occupato dal pianto. A me si serra il cuore più che
non si espanda e rallegri: non intendo nulla e sto trepidante»!44).
In realtà il poeta aveva intuito l’awilente retroscena di quell’even-
to. Il prezzo pagato dall’Italia per l’annessione del Veneto era stato
elevatissimo e solo l’intervento mediatore di Napoleone III aveva ri-
sparmiato al paese una nuova disfatta. L’estate trascorre incerta, tra
notizie confuse, speranze e delusioni: finalmente il 12 agosto una let-
tera di speranza:
«Possiamo finalmente respirare un pò più largo: prima che termini
l’armistizio io credo che avremo bell’e fatta la pace. Che lezione per l’Ita-
lia! Forse è vero quanto diceva Petruccelli Della Gattina (...) che l’Italia
avrà più motivo di far senno dalla sconfitta che non avrebbe avuto da una
vittoria; il rovescio è migliore del diritto della medaglia e così ragionan-
do cerchiamo di consolarci; già non si potea attendere di più da un po-
polo giovane di sette anni»!45).
L’avvenuta annessione del Veneto al Regno d’Italia consente or-
mai allo Zanella di esprimere in tutta libertà i suoi sentimenti, di con-
solidare le sue amicizie con gli esponenti più in vista del liberalismo
moderato veneto: dal Lampertico, che rimane sempre al primo posto,
a Luzzatti, da Fogazzaro a Messedaglia, da Maffei a Cavalletto, da
Rossi a Papadopoli. Il caffè Pedrocchi li vede spesso riuniti in anima-
!43) BCV.', CZ. 21.117 - Zanella a Lampertico, Padova 11 luglio 1866.
(44) BCV., CZ. 21. 118 - Zanella a Lampertico, Padova 13 luglio 1866.
!45) BCV., CZ. 21.134 - Zanella a Lampertico, Padova 12 agosto 1866.
