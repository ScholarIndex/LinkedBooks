PAROLE DEL PRESIDENTE
Autorità, signore e signori, cari consoci e amici,
la presenza della Deputazione di storia Patria per le Venezie nel-
le diverse città della terraferma veneta testimonia la nostra volontà di
rispettare il proposito dei nostri antenati, che intesero privilegiare, per
i loro incontri, non solo la Dominante, sede naturale e riconosciuta,
ma anche terre che un tempo furono della Serenissima. Questo è uno
dei motivi, che ci ha indotti ad accogliere ben volentieri il cortese in-
vito dell’Accademia dei Concordi, che desidero ringraziare sentita-
mente a nome di tutti i soci, ancora memori della festosa, fraterna ac-
coglienza a noi riservata alcuni anni or sono, in occasione del nostro
ultimo incontro. Dunque la Deputazione ritorna ora in questa terra,
così ricca di antiche e nobili tradizioni, per celebrare il suo annuale
convegno e riaffermare ancora una volta la perennità di valori uni-
versali, che traggono alimento da una serena riflessione sul passato e
trovano facile riscontro nella realtà presente.
Rovigo vanta una nobile tradizione culturale, che offre importan-
ti spunti storiografici e richiama alla memoria figure di altri tempi, no-
mi di illustri studiosi, vissuti in momenti diversi, ma tutti benemeriti
a vario titolo anche con la nostra Deputazione, da Francesco Bocchi
a Edoardo Piva ai fratelli Benvenuto e Roberto Cessi, rimasto, que-
st’ultimo, a guidare per tanti anni in modo illuminato la nostra istitu-
zione.
E una tradizione culturale, questa di Rovigo e di tutto il Polesine,
assai solida, che affonda le sue radici in uno spirito di sacrificio non
comune e viene felicemente rinnovata e arricchita anche oggi da un
