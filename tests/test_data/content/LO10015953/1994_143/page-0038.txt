NOBILI, CITTADINI, POPOLANI A PARENZO NEL SECONDO SETTECENTO 37
stolari con alcuni dei maggiori intellettuali veneti ed italiani dell’epo-
ca (Vaisecchi, Morgagni, Tartini, Gennari, Pisoni, Cesarotti, Parini,
Carli, ed altri)(20).
La sua scelta di risiedere nella piccola cittadina istriana fu fonda-
mentale per il già vivace ambiente culturale, che fino all’arrivo del Po-
lesini si era sviluppato attorno alla figura del dotto vescovo Gasparo
Negri(21) (a Parenzo dal 1742 sino alla morte avvenuta nel 1778), por-
tando, negli ultimi due decenni del XVIII secolo, alla creazione di un
autentico circolo letterario, secondo, in ordine di qualità ed impor-
tanza, soltanto a quello capodistriano. Spiccavano in tale «cenacolo»
parentino Filippo Gregis, religioso da Parenzo, che era esperto di di-
ritto canonico presso il Seminario ed era rimasto celebre per la sua
orazione in morte del vescovo Negri, pubblicata a Verona nel
1778(22); Giovanni Artusi, teologo da Parenzo, noto predicatore in
provincia, a Trieste, Gorizia ed altre città italiane, che pubblicò di-
verse orazioni, tra le quali una per l’ingresso del vescovo Polesini a Pa-
renzo(23); Bartolomeo Vergottini, nobile da Parenzo, che pubblicò, a
Venezia nel 1795 e nel 1796, due opuscoli di carattere storico-cultu-
rale, il Ragguaglio storico de’ primi popoli, e delle antichità romane
dell'illustre città di Rola, ed il Breve saggio d’istoria antica, e moderna
della città di Parenzo nell’lstria\ Lorenzo Sincich, «notabile» da Pa-
renzo, compositore di diverse elegie latine e di un poema inedito(24);
la pittrice Teresa Recchini, che dipinse diverse tele nella Cattedrale di
Parenzo(25); c’erano inoltre nell’ultimo scorcio del secolo, Antonio
Albertini, giurista e poeta tragico, e Francesco Gregoretti, studioso di
Dante!26).
Il rafforzamento del ceto «notabile» nella seconda metà del Sette-
cento si espresse così direttamente nel fiorire di un dotto ambiente let-
terario.
(20) P. Stancovich, Biografia, «ACRSR», V, 1974, pp. 297-298.
(21) BABUDRI, I vescovi, pp. 272-273.
(22) Stancovich, Biografia, «ACRSR», IV, p. 257.
(23) Ibidem, p. 286.
(24) Ibidem, p. 286.
(25) Stancovich, Biografia, «ACRSR», V, p. 274.
(2δ) Camillo De Franceschi, La Loggia civica e la Sodetà del Casino di Parenzo,
«PI», III r., 3 (1950), p. 37.
