RECENSIONI
179
tro dei contendenti, dalla sua formazione culturale, dal suo atteggiamento
mentale. Un Andrea Giacinto Longhin (Treviso), che prova e ammette di
provare viscerale paura di fronte ai bombardamenti aerei, è ben diverso dal
sempre lucido e composto Ferdinando Rodolfi (Vicenza); un Luigi Pellizzo
(Padova), che infittisce la propria corrispondenza con Benedetto XV sull’on-
da di incontenibili emozioni di partecipazione alla sofferenza dei propri dio-
cesani e che non riesce a scrollarsi di dosso un inguaribile pessimismo, è ben
lontano dal patriarca Pietro La Fontaine (Venezia), che non si sveste di si-
gnorilità e pacatezza di tratto e di giudizio nemmeno nei momenti di mag-
giore confusione e di più concitato affanno; un Antonio Anastasio Rossi
(Udine) che, pur animato da chiari e dichiarati sentimenti filo-italiani, ab-
bandona la propria diocesi dopo la rotta di Caporetto (dedicandosi, peraltro,
alla cura dei profughi anche di altre diocesi), appare essere su posizioni chia-
ramente divergenti rispetto a Francesco Isola (Concordia), che non solo non
abbandona la diocesi, ma, altresì, adotta una poco calibrata strategia diplo-
matica di collaborazione con le truppe d’invasione; e, infine, appaiono esse-
re lontani mille miglia un Celestino Endrici (Trento), inflessibile nel non ce-
dere al giuseppinismo austriaco e al pangermanesimo (nella convinzione che
«Dietro tutta la macchina c’è Lutero», III, pp. 211-212) e nel sopportare la
segregazione nell’abbazia di Heiligenkreuz, e Francesco Borgia Sedej (Gori-
zia), che quel giuseppinismo, appunto, aveva respirato e fatto proprio nel
corso della formazione sacerdotale, dell’insegnamento accademico e della
pratica pastorale. Oltre all’epistolario di questi vescovi, l’accenno ai quali, in
questa sede di resoconto generale, non può che essere inevitabilmente fuga-
ce e sommario, i volumi dello Scotta riportano le lettere di Sante Bartolomeo
Bacilieri (Verona), di Giosuè Cattarossi (Feltre e Belluno) e di Eugenio Bec-
cegato (Ceneda). Mancano solo le lettere di Francesco Egger (Bressanone),
perché non rinvenute. Di ogni prelato è fornito un profilo introduttivo, che
mette in evidenza gli elementi della biografia e, soprattutto, della formazio-
ne culturale e della pratica pastorale e infine propone una valutazione, sem-
pre molto calibrata, dell’epistolario stesso. Accanto ai vescovi, emergono co-
me protagonisti i nunzi apostolici a Vienna, Raffaele Scapinelli di Léguigno
e Teodoro Valfré di Bonzo. Anche di essi vengono anticipati opportuni pro-
fili introduttivi, che fungono da premessa alla pubblicazione dei loro dispac-
ci: pure in questi si nota una differenza, seppure sottile, di posizioni, soprat-
tutto in ordine alla vicenda del vescovo Endrici. Sullo sfondo, quasi in fili-
grana, appaiono operanti Eugenio Pacelli, nunzio a Monaco di Baviera, e An-
gelo Bartolomasi, vescovo castrense.
L’opera completa risulta, dunque, ripartita in varie sezioni (dedicate, ap-
punto, a ciascun vescovo), ognuna delle quali può vivere di vita propria, an-
che perché, nell’apparato delle note esplicative, l’a. ripresenta ogni volta i da-
ti già esibiti in altra sezione. Opportunamente, però, egli non rinuncia a in-
