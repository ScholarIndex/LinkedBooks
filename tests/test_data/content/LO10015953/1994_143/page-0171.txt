170
RECENSIONI
venne meno la rappresaglia di gruppo. La nobiltà stessa, sotto l’influenza del-
la cultura del Rinascimento, addolcì i propri costumi e, in conformità a quan-
to accadeva altrove, trovò nel duello lo strumento sostitutivo della faida fa-
miliare.
II mutamento di mentalità si sarebbe verificato, secondo Muir, non tan-
to per merito di Venezia, quanto per i contatti personali che molti nobili friu-
lani avrebbero avuto con la vita di corte di alcune capitali dell’Italia del Nord
e per la diffusione degli ideali presenti nelle opere del Castiglione e del Del-
la Casa. Qui ci sarebbe da discutere, perché, se è vero che Venezia non poté
o non volle per molto tempo opporsi ai prepotenti e riottosi feudatari friula-
ni, forse anche per poter meglio dominare grazie ai loro reciproci contrasti,
è pur altrettanto vero che alla fine essa riuscì a far funzionare la macchina del-
la giustizia secondo una visione che privilegiava gli interessi generali rispetto
a quelli dei gruppi, secondo una logica improntata ad una seria e spesso se-
vera concezione dello Stato di diritto.
Ma questa osservazione non intacca minimamente il valore del libro,
frutto di una vasta erudizione e di lunghe e pazienti ricerche, basate su fonti
attendibili come i Diarii udinesi degli Amaseo, il De clade turriana del Bello-
ni, la Cronaca del Cergneu e altri, che omettiamo per brevità, e su una vastis-
sima bibliografia (più di trecento titoli). Il volume è completato da due ap-
pendici; la prima ricostruisce, su documenti, la lista degli appartenenti alle
due fazioni degli Strumieri e degli Zamberlani, la seconda fornisce l’elenco
di coloro che denunciarono, quantificandoli, i danni subiti in occasione del
tumulto del 1511 e le relative somme riscosse come risarcimento. Non man-
ca, come in ogni opera che si rispetti, l’indice dei nomi.
Giovanni Pillinini
Madonne della laguna. Simulacri 'da vestire’ dei secoli XIV-XIX, a cura di
Riccarda Pagnozzato, Istituto della Enciclopedia Italiana, Roma 1993,
pp. 381, ili.
Frutto di quattro anni di capillare ricerca, questo libro si occupa di un ar-
gomento inedito e singolare: i simulacri mariani vestiti con abiti di stoffa, ve-
nerati dai fedeli nelle chiese di Venezia e delle isole lagunari. Assistita da
un’équipe di ricercatori, la curatrice è riuscita a compilare venticinque det-
tagliatissime schede relative a statue tuttora esistenti presso chiese o abita-
zioni private, o custodite nel Museo Diocesano di Arte Sacra di Venezia; a
queste si aggiunge un catalogo di analoghe statue attualmente non più repe-
ribili.
I due cataloghi (pp. 153-362), redatti da GIOACHINO BONARDO, DORET-
TA Davanzo Poli, Giuliana Fagnani Pagan, Riccarda Pagnozzato, so-
no preceduti da alcuni saggi che affrontano secondo una prospettiva interdi-
