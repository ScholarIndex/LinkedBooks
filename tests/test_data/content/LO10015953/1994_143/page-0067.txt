66
EMMA BORTOLATO
Comunque, accanto al disinteresse per la cultura romantica!24) si
pose con decisa fermezza la volontà del Soldati di procurare all’isti-
tuzione appena fondata un degno ed onorevole riconoscimento, che
ne sancisse il carattere «legale». Perciò, ritenendo indispensabile l’ap-
provazione del Governo austriaco, il 1 aprile 1815 Soldati concepì un
disegno da proporsi alle autorità. Nella sua proposta per la fondazio-
ne dell’Accademia dei Filoglotti egli saggiamente consigliò di elimi-
nare qualsiasi ostacolo al sorgere ed allo svilupparsi dell’istituzione
proponendone il progetto ed il voto al Governo, «sendo che... vacil-
lan ben presto e cadono tutte le Società che dal pubblico favore non
sono protette e sostenute!25)». Oltre tutto non ci sarebbero stati né
decoro né sviluppo all’interno del neonato sodalizio, se non si fosse
trovato quanto prima l’appoggio di un illustre mecenate.
La scelta cadde sul conte di Göess, che allora ricopriva la carica di
Governatore di Venezia. Il suo generoso e benefico patrocinio infatti
consentì all’Accademia dei Filoglotti di privarsi dei «tenui e privati
principi e di comparire alla pubblica luce fregiata del suo nuovo no-
me»!26).
Il governo austriaco approvò pertanto l’associazione castellana il
20 settembre 1815(27); da quel momento la riconosciuta Accademia
dei Filoglotti crebbe e prosperò acquistando una rinomata fama per
gli uomini che la componevano — quali Jacopo e Giuseppe Monico,
Giuseppe Bianchetti, Luigi Carrer, Lauro Corniani d’Algarotti, Jaco-
po Cabianca, Jacopo Crescini, Andrea e Giovanni Cittadella Vigo-
darzere e molti altri ancora — e per gli eruditi lavori proposti, i cui te-
mi interessavano i diversi campi del sapere. Infatti «non meno della
!24) G. PETRONIO, Il Romanticismo, Palermo 1964; GaMBARIN, La polemica clas-
sico-romantica..., p. 131; A.M. Mutterle, Narrativa e poesia nell’età Romantica e nel
secondo 800, in Storia della Cultura Veneta, 6, Dall’età napoleonica alla prima guerra
mondiale, Vicenza 1986, p. 119; BERTI, Censura e Circolazione delle idee..., pp. 220-
222.
(25) O. ClARDULLI, L’Accademia dei Filoglotti di Castelfranco, Castelfranco 1915,
P· 11·
(2fl) ClARDULLI, L’Accademia dei Filoglotti..., p. 12.
(27) La lettera, proveniente dalla Prefettura di Vicenza, andò probabilmente per-
duta nel 1847 durante il trasferimento dell’archivio accademico in casa Puppati, in se-
guito allo scioglimento dell’Accademia voluto per motivi d’ordine politico-sociali.
Puppati, Degli uomini illustri..., p. 44.
