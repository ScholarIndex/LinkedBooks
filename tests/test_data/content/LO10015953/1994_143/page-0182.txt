RECENSIONI
181
triottismo di cui sono spesso fatti oggetto (perfino mons. Rodolfi, solitamen-
te cauto e misurato, non rifugge dal far propria l’opinione popolare: «Il giu-
dice che è scappato ha condannato il prete che è restato!», 30 maggio 1918,
II, p. 160). Valgano, per tutte, le testimonianze di mons. Cattarossi: «La clas-
se agiata ha trasferito altrove le sue tende, le autorità civili e militari ci hanno
affatto abbandonati, gli austriaci si avanzano e già hanno occupato l’alto Ca-
dore e lo spettro della fame si avvicina a gran passi; la situazione è oltre ogni
dire desolante. Convocati i due capitoli e i sacerdoti delle vicinanze di Bellu-
no e Feltre, abbiamo concordemente stabilito di vivere e morire col povero
popolo.» (6 novembre 1917, II, p. 397); e quella di mons. Longhin: «I par-
roci e gli altri sacerdoti compiono atti di vero eroismo. Sono essi che vivono
a contatto di tanti poveretti, sono essi che distribuiscono indumenti e ali-
menti, essi sfidano le granate, vivono in qualche casa di contadini e di altri
confratelli per poter correre prontamente dove vi fosse bisogno.» (25 dicem-
bre 1917, II, p. 279). Della gente umile fanno parte anche i soldati. E nei lo-
ro riguardi è accorato il tono di compatimento (nel senso etimologico del ter-
mine) con il quale i vescovi, specialmente mons. Pellizzo, si esprimono: «Tut-
to questo sforzo però in questi giorni fa il solito effetto: un passo avanti e due
indietro.» (22 marzo 1916,1, p. 54); «Si acquistò un monte di sassi, si lasciò
pure un monte di cadaveri. Quale desolazione nelle famiglie!» (22 giugno
1917,1, p. 151); «La estrema disorganizzazione è dovuta anche al fatto che i
soldati non vogliono combattere; sono stanchi, sfiniti, demoralizzati. [...] Vis-
si tre settimane in mezzo ad essi ed ebbi campo di conoscere le loro disposi-
zioni di animo e il loro entusiasmo. Ormai i superiori quando li mandavano
avanti dovevano creare l’entusiasmo in questo modo. Prima di partire face-
vano loro deporre le armi e zaini per impedire così rivolte; ed una volta che
arrivavano al luogo del combattimento, venivano chiusi alle spalle da una for-
te linea di mitragliatrici pronte a falciarli quando fossero volti indietro. Così
i poveretti venivano chiusi tra due fuochi, il nemico e quello alle spalle.» (31
ottobre 1917,1, pp. 178-179). Alla sofferenza dei soldati viene contrapposta
l’insipienza proterva di molti dei comandanti: «I nostri ufficiali ad Asiago fa-
cevano la guerra coi turaccioli delle bottiglie [...]», commenta con amaro sar-
casmo ancora mons. Pellizzo (4 giugno 1916,1, p. 81). E per i soldati e per
gli operai costretti a lavorare a ridosso del fronte, i vescovi, massimamente il
patriarca La Fontaine e mons. Rodolfi, promuovono l’apertura e la condu-
zione di «Case del soldato» e «Case dell’operaio» (cfr. II, pp. 35-36,137).
Nell’opera vi è, per così dire, un terzo protagonista. Con il termine «San-
ta Sede», infatti, in realtà si intende direttamente papa Benedetto XV. Co-
sicché il lavoro dello Scottà può anche essere letto e utilizzato come ulterio-
re mezzo per la conoscenza del comportamento del pontefice. Nell’opera so-
no pubblicate soltanto due sue lettere (al patriarca La Fontaine, 21 settem-
bre 1916, II, pp. 46-47, e all’imperatore Carlo I d’Asburgo, 19 aprile 1918,
III, p. 209); ma la sua insonne vigilanza e la sua inesausta sollecitudine tra-
