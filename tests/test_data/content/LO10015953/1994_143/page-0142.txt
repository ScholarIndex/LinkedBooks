GABRIELE SODERINI E UNA IGNOTA MEMORIA
SUL REGNO DI DANIMARCA E NORVEGIA
DELLA PRIMA META’ DEL SETTECENTO
La seconda metà del secolo XVIII, che vide la Repubblica Sere-
nissima applicarsi con continuità per uscire dall’isolamento politico
ed economico, in cui la sua debolezza e la conseguente neutralità
l’avevano relegata, è segnata da numerosi tentativi di allacciare frut-
tuose relazioni commerciali con alcuni stati europei!1). Nell’ambito di
questa politica di rottura dell’isolamento, la storiografia si è fin ora
soffermata con maggiore attenzione sulle iniziative, intraprese dalla
diplomazia veneziana verso oriente nei confronti del Regno di Mo-
scovia!2), indagando meno, viceversa, lo sviluppo dei rapporti diplo-
P) Cfr. R. Cessi, Storia della Repubblica di Venezia, II, Firenze 198P, p. 242. AI
1750 è da far risalire il trattato commerciale con la Danimarca, regnando Federico V.
In quegli stessi anni venivano stipulati analoghi accordi con l’Olanda e la città di Am-
burgo. Nei confronti della Russia una rappresentanza stabile fu introdotta a partire
dal 1752.
(2) Il commercio con la Moscovia, al contrario di quanto si potrebbe pensare, per
chi salpava da Venezia, non si trovava agli estremi lembi del Nord e quindi non ri-
guardava il commercio cosiddetto di Ponente, ma al contrario, attraverso il Mar Ne-
ro, rientrava in una sfera più abituale dei traffici veneziani, vale a dire quella di Le-
vante. Ciò non impedì che a partire dalla sua fondazione, la città di San Pietroburgo
divenisse uno degli scali più frequentati della rotta di Ponente, attraverso gli stretti che
si incontrano, rispettivamente da est verso ovest, dello 0resund o del Grande Belt. In
questo senso la storia dei rapporti con la Scandinavia è legata a quella dei rapporti con
la Russia. Per le vicende dei rapporti veneto-russi cfr., tra gli altri, G. BERTI, Russia e
Stati italiani nel Risorgimento, Torino 1957; F. SENECA, Francesco Lorenzo Morosini e
un fallito progetto di accordo veneto-russo, «Archivio Veneto», s. V, 71 (1962), p. 19-
47 ; D. Caccamo, I problemi del Mar Nero e i primi rapporti russo-veneziani (aprile-mag-
gio 1647), «Studi Veneziani», n.s., 6 (1982), p. 201-221, con rassegna bibliografica an-
che straniera; V. Giura, La veneta società di commercio pel Mar Nero: un episodio del-
le relazioni russo-venete del XVIII secolo, in Studi in onore di Gino Barbieri, II, Pisa
1983, p. 927-942- C. Scattolin, Un «esperimento» commerciale veneziano nel Mar
Nero al tramonto del Settecento, «Archivio Veneto», s. V, 129 (1987), p. 27-44.
